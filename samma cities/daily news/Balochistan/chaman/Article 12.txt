    چمن(ویب ڈیسک) فیڈرل انویسٹی گیشن ایجنسی( ایف آئی اے )نے پاسپورٹ آفس میں چھاپہ مار کر دو افغان باشندوں سمیت پاسپورٹ دفتر میں کام کرنے والے  تین  افراد کو گرفتارکرلیا ہے،  ملزمان پر الزام ہے کہ دو افغان ازبک شہری کا پاسپورٹ بنارہےتھے۔ روزنامہ جنگ کے مطابق ڈپٹی ڈائریکٹرایف آئی اے زبیراحمد نے بتایا کہ انہیں خفیہ سورس سے اطلاع ملی ہے کہ چمن پاسپورٹ دفتر کا سسٹنٹ ڈائریکٹر شاہ محمد گھر میں بیٹھ کر دفتری امور چلاتا ہے جبکہ دفتر کو اپنے رشتہ داروں کے ذریعے چلا رہا ہے جہاں وہ غیر قانونی دستاویزات پر غیر ملکیوں کے پاسپورٹ بنا رہا ہے،  اس سلسلے میں ایف آئی اے ٹیم نے چمن پاسپورٹ دفتر پر اچانک چھاپہ مارا پاسپورٹ آفس پرچھاپے کےدوران درجنوں پاسپورٹ اور دستاویزات قبضے میں لیکر چمن پاسپورٹ آفس کو سیل کر دیا گیا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    ان کا کہنا تھا کہ موقع پر دو افغان ازبک شہریوں کو بھی گرفتار کرلیا ہے جن کے پاسپورٹ غیرقانونی طریقے سے بنائے جا رہے تھے جبکہ پاسپورٹ دفتر میں غیرقانونی طریقے سے کام کرنے والے تین پرائیویٹ افراد کو گرفتار کر کے ملزمان کو کوئٹہ منتقل کردیاگیاہے۔ ڈپٹی ڈائریکٹر ایف آئی اے کاکہناہےکہ اسسٹنٹ ڈائریکٹر پاسپورٹ آفس محمدشاہ پاسپورٹ آفس کے مختلف سیکشن کو پرائیویٹ افراد کےذریعے چلارہےتھے۔چھاپے کےوقت وہ آفس میں موجود نہیں تھےگرفتار ہونےوالوں میں اسسٹنٹ ڈائریکٹر کا ایک بھتیجا اور ایک بھانجا بھی شامل ہے۔معاملےکی مزید تحقیقات جاری ہیں ۔ پاسپورٹ دفتر سے برآمد ہونے والے دستاویزات کو سیل کرکے قبضے میں لینے کے بعد کوئٹہ منتقل کیا گیا ۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -بلوچستان -چمن -   