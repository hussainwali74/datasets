    چمن(ویب ڈیسک) پاک افغان بارڈر باب دوستی کو تین روز کی کشیدگی کے بعد آمدورفت کے لیے کھول دیا گیا ہے۔  سیکیورٹی حکام کی جانب سے ملنے والی تفصیلات کے مطابق پاک افغان حکام کے مابین کامیاب مذاکرات کے بعد باب دوستی کو ہر طرح کی آمدورفت کے لیے کھول دیا گیا ہے اور پاک افغان بارڈر کا راستہ کھولتے ہی سرحد پار تمام تر تجارتی سرگرمیاں پھر سے بحال ہو گئی ہیں۔ چمن سیکیورٹی حکام کے مطابق گزشتہ صبح پاکستانی حکام کی جانب سے پاک افغان بارڈر باب دوستی کھولنے کی کوشش کی گئی تھی لیکن افغان حکام نے اجازت نہیں دی گئی تھی تاہم منگل کو میں مذاکرات کے بعد باب دوستی کو کھول دیا گیا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    ذرائع کے مطابق باب دوستی کا راستہ بحال ہونے کے بعد افغان ٹرانزٹ ٹریڈ، نیٹو سپلائی، سمیت تجارتی ٹرک پاکستان اور افغانستان میں ایک بار پھر داخل ہونا شروع ہو گئے ہیں۔گزشتہ تین دنوں سے پاکستان اور افغان فورسز کے درمیان کشیدگی دیکھنے میں آئی تھی جس کے باعث باب دوستی کو ہر طرح کی تجارت اور آمدورفت کے لیے بند کر دیا گیا تھا۔ چمن سیکیورٹی حکام کے مطابق گزشتہ دنوں افغان فورسز نے تنگہ درہ کے علاقے میں خار دار باڑ لگانے والی پاکستانی فورسز کی ٹیم پر پر بلا اشتعال فائرنگ کر دی تھی جس پر پاکستانی فورسز نے بھی بھر پور جوابی کارروائی کی تھی تاہم فائرنگ کے نتیجے میں کوئی جانی نقصان نہیں ہوا تھا۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -بلوچستان -چمن -کوئٹہ -   