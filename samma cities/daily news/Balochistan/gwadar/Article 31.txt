    گوادر(ڈیلی پاکستان آن لائن) کسٹمز نے گوادر میں کارروائی کرتے ہوئے ایک ارب روپے سے زائد مالیت کی منشیات برآمد کرلی۔ نجی ٹی وی اے آر وائی نیوز کے مطابق کسٹمز گوادر نے وندر میں ٹرک پر چھاپہ مار کر 176 کلو گرام ہیروئن برآمد کرلی، کلکٹر کسٹمز کے مطابق برآمد ہیروئن کی مالیت ایک ارب 6 کروڑ روپے سے زائد ہے۔ کلکٹر کسٹمز طاہر قریشی کا کہنا ہے کہ وندر میں پولیس چیک پوسٹ پر مشکوک ٹرک کو روکنے کی کوشش کی گئی تو ٹرک ڈرائیور نے رکنے کے بجائے بھاگنے کی کوشش کی اس دوران سمگلرز سے فائرنگ کا تبادلہ ہوا، ٹرک ڈرائیور اندھیرے کے باعث فرار ہونے میں کامیاب ہوگیا۔      3 دن ریمانڈ کیوں مانگ رہے ہیں، امریکہ لے کر جانا ہے؟ علی امین کے جسمانی ریمانڈ درخواست پر جج کا استفسار    کسٹمز حکام کے مطابق ٹرک کی تلاشی کے دوران خفیہ خانوں سے 176 کلو گرام ہیروئن برآمد کی گئی، ہیروئن اور ٹرک کو تحویل میں لے کر کسٹمز ایکٹ کے تحت ایف آئی آر درج کرلی گئی ہے۔  مزید :  علاقائی -بلوچستان -گوادر -   