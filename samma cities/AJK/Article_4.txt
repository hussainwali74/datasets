راولپنڈی کے قبرستانوں کے لئے قواعد و ضوابط جاری کردیئے گئے۔بائی لاز کمشنرراولپنڈی لیاقت علی چٹھہ کی طرف سے جاری کئے گئے۔
قواعد و ضوابط کے مطابق ہرقبرستان کے معاملات کی ذمہ دار ایک الگ کمیٹی ہوگی،مقامی حکومت شہر حدود میں 60 روز کے اندر قبرستانوں کی جگہ کا تعین کرے گی۔
قواعد وضوابط کے مطابق ان قبرستانوں میں ہرخاص وعام کو تدفین کی اجازت ہوگی،کمیٹی صفائی اورقبرستان کو تجاوزات سے پاک رکھنےکی ذمہ دارہوگی۔
کمیٹی قبرستان میں دفن مردوں کا مکمل ریکارڈ مرتب کرے گی،کمیٹی کی اجازت سے بغیر کوئی شخص گورکن کے طورپرکام نہیں کر سکے گا۔
قبراورگورکن کو دی جانے والی فیس کا تعین قبرستان کمیٹی کرے گی۔قبرستان میں پھول بیچنے اوربغیراجازت کوئی تحریردرج کرنے پرپابندی ہوگی۔
