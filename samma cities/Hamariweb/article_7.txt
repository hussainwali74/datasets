انہیں کم نہ سمجھیں٬ 6 چیزیں جو آپ کے بچے آپ سے زیادہ بہتر طریقے سے کر سکتے ہیں
   چاہے ہم اپنے بچوں پر توجہ دیں یا نہیں ہمارے بچوں کا
سیکھنے کا سسٹم ہر روز نئے طریقے سے مسلسل تشکیل پا رہا ہوتا ہے- یہ بچے
اپنے والدین٬ دوستوں٬ ٹیچرز یا پھر مختلف ٹی وی پروگرامز سے کچھ نہ کچھ
ضرور سیکھ رہے ہوتے ہیں- جس کا نتیجہ یہ نکلتا ہے کہ یہ بہت سی چیزیں آپ سے
زیادہ آسانی سے کرسکتے ہیں-  دوستی آج کل کے بچے اعتماد سے بھرپور ہوتے ہیں اور یہ جلد ہی
دوسروں سے نہ صرف بات چیت شروع کردیتے ہیں بلکہ ان سے دوستی بھی قائم
کرلیتے ہیں- جبکہ یقیناً بالغ افراد اتنی آسانی سے کسی کو اپنا دوست نہیں
بناتے-  کھیل میں مشغول بچوں میں یہ خاصیت بھی پائی جاتی ہے کہ یہ خود ہی کوئی نہ کوئی کھیل ایجاد
کر کے کھیلنا شروع کردیتے ہیں وہ زیادہ دیر بور نہیں بیٹھ سکتے- اگر آپ
انہیں صرف ایک چھڑی بھی دیکھیں تو یہ اسے تلوار یا کرکٹ کھیلنے کے لیے بلے
میں تبدیل کر کے کھیلنا شروع کردیں گے-    ٹیکنالوجی یہ ایک حیرت انگیز بات ہے کہ آج کل کے بچے میں سیکھنے کی
صلاحیت زیادہ پائی جاتی ہے- یہاں تک کہ آپ نے اپنے اردگرد بھی مشاہدہ کیا
ہوگا کہ چند ماہ کا بچہ بھی آپ سے زیادہ اچھے طریقے سے ٹی وی کا ریموٹ یا
موبائل فون استعمال کر رہا ہوتا ہے-  اعتبار بچوں کو بالغ افراد کی طرح کسی پر اعتبار یا یقین کرنے
کے حوالے سے مسائل کا سامنا نہیں ہوتا- یہ کسی بھی چیز پر فوراً یقین
کرلیتے ہیں چاہے آپ انہیں افسانوی کہانیاں ہی کیوں نہ سنائیں یہ انہیں سچ
سمجھیں گے-  تخلیقی صلاحیت آج کل کی نسل کے بچوں میں حیرت انگیز حد تک تخلیقی
صلاحیت موجود ہوتی ہے- یہ روزانہ کی بنیاد پر نئی چیزیں تلاش کرتے ہیں اور
ان سے لطف اندوز ہوتے ہیں- جبکہ بالغ افراد کا معاملہ اس کے برعکس ہوتا ہے-
انہیں کچھ نیا سوچنے میں بھی ایک طویل وقت درکار ہوتا ہے-    ایک ساتھ
کئی کام بچوں میں توانائی بہت زیادہ پائی جاتی ہے جس
کی وجہ سے یہ ایک ساتھ کئی کام سرانجام دے سکتے ہیں- یہ ایک ہی وقت میں
پڑھائی٬ کھیل کود اور دیگر من پسند کام سرانجام دینے کی صلاحیت رکھتے ہیں-
