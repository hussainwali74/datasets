سول ایوی ایشن نے 5 ماہ کیلئے تربت ایئر پورٹ پر رات کے اوقات میں فلائٹ آپریشن بند رکھنے کا فیصلہ کرلیا۔
سول ایوی ایشن اتھارٹی (سی اے اے) کی جانب سے جاری نوٹم میں تمام ایئرلائنز کو آگاہ کرتے ہوئے بتایا گیا ہے کہ 25 اگست تک تربت اکیئرپورٹ پر رات کے اوقات میں فلائٹ آپریشن بند رہے گا۔
سی اے اے کے مطابق فیصلہ تربت ایئرپورٹ کے اپ گریڈیشن کام کے باعث کیا گیا ہے، دن کے اوقات میں ایئرپورٹ پروازوں کی آمد و رفت کیلئے کھلا رہے گا۔
تربیت ایئرپورٹ رقبے کے لحاظ سے بلوچستان کا سب سے بڑا ایئرپورٹ ہے، جو شہر سے 5 کلو جنوب کی جانب واقع ہے۔
تربت ایئرپورٹ سے 1970ء میں فلائٹ آپریشن کا آغاز ہوا تھا، مقامی حکومت اور سی اے اے نے 2009ء میں بین الاقوامی معیار کو یقینی بنانے کیلئے ایئرپورٹ کی اپ گریڈیشن کی تھی، جس میں نیا لاؤنج اور کنٹرول ٹاور شامل تھے۔
