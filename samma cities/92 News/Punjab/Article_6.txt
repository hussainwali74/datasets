

لاہور (92 نیوز) - پنجاب میں اب 60 ہزار روپے سے کم آمدن والے تمام خاندانوں کو مفت آٹا دینے کا فیصلہ کرلیا گیا۔
ترجمان پنجاب حکومت کے مطابق مفت آٹا اسکیم کے تحت 10 روز میں اب تک 3 کروڑ سے زائد آٹے کے تھیلے مفت تقسیم کیے جا چکے ہیں۔ 
ترجمان پنجاب حکومت کے مطابق بارش کے باعث پنجاب کے چند ایک مقامات پر آٹا کی تقسیم جزوی طور پر متاثر ہوئی، پیر کے روز پنجاب میں آٹے کے گیارہ لاکھ 28 ہزار 536 تھیلے تقسیم کئے گئے۔ 
پنجاب کے ایک کروڑ 58 لاکھ مستحق خاندانوں کو مفت آٹا فراہم کرنے کے بعد پنجاب کے ایک کروڑ 60 لاکھ مزید خاندانوں کو بھی مفت آٹا مہیا کرنے کا فیصلہ کرلیا گیا ہے۔
