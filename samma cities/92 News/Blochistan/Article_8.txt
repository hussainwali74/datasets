

راولپنڈی (92 نیوز) - سکیورٹی فورسز نے ہائی پروفائل کامیاب انٹیلی جنس آپریشن کیا، انتہائی مطلوب دہشتگرد گلزار امام عرف شمبے بلوچستان سے گرفتار کرلیا۔
آئی ایس پی آر کے مطابق گلزار امام عسکریت پسند اور کالعدم تنظیم بلوچ نیشنل آرمی کا بانی اور رہنما رہا، بی این اے پنجگور اور نوشکی میں قانون نافذ کرنے والے اداروں کی تنصیبات پر حملوں میں ملوث ہے۔
گلزارامام نے دسمبر 2017 میں گل نوید کے نام سے افغانی پاسپورٹ پر بھارت کا دورہ بھی کیا، گرفتاری کے بعد گلزار امام کو حقیقت کا ادراک ہو گیا،ملکی سکیورٹی اداروں سے مکمل تعاون کی یقین دہانی۔
