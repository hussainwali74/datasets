سابق وزیراعلیٰ پرویز الٰہی کے قریبی ساتھی اور سابق سیکریٹری پنجاب اسمبلی محمد خان بھٹی کو منڈی بہاء الدین کے سول جج کی عدالت میں پیش کردیا گیا۔
مقامی عدالت نے محمد خان بھٹی کو 7 روزہ جسمانی ریمانڈ پر محکمہ اینٹی کرپشن کے حوالے کردیا۔
مزید جانیے : محمد خان بھٹی نے پرویز الٰہی اور مونس الٰہی کی کرپشن کہانی کھول دی
مقدمے کے مطابق محمد خان بھٹی پر سڑکوں کی تعمیر میں کرپشن کا الزام ہے، انہوں نے 16 کلو میٹر طویل سڑک کی تعمیر کا ٹھیکہ ملی بھگت سے دلوایا، سڑک کی تعمیر کا کام غیرمعیاری اور مقررہ پیمانوں کے مطابق نہیں کیا گیا۔
واضح رہے کہ محمد خان بھٹی کو بلوچستان سے گرفتار کیا گیا تھا تاہم پہلے ان کی سندھ  سے گرفتاری کی خبر بھی آئی تھی۔
