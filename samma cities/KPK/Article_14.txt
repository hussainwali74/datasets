خیبرپختونخوا کے شہر کوہاٹ میں دہشت گردوں نے فائرنگ کرکے دو پولیس اہلکاروں کو شہید کر دیا۔
پولیس کا کہنا ہے کہ پیر کی شب نماز تراویح کی ڈیوٹی پر مامور کانسٹیبل قاسم اور کانسٹیبل ایاز دہشتگردوں کی فائرنگ سے شہید ہوگئے۔ دونوں اہلکار موٹر سائیکل پر تراویح ڈیوٹی کے لیے جا رہے تھے۔ دونوں شہدا کی لاشوں کو اسپتال منتقل کر دیا گیا ہے۔
واقعے کی اطلاع پر پولیس کی بھاری نفری جائے وقوعہ پر پہنچ گئی ہے۔ واقعے میں ملوث دہشت گردوں کی تلاش کے لیے علاقے میں سرچ آپریشن جاری ہے۔
خیبرپختونخوا پولیس پرحملوں کی رپورٹ جاری
حملہ آور پولیس اہلکاروں کی سرکاری بندوقیں بھی ساتھ لے گئے۔ واقع کا مقدمہ تھانہ سی ٹی ڈی میں نامعلوم دہشت گردوں کے خلاف درج کر لیا گیا۔
