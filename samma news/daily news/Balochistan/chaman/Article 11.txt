    چمن(ڈیلی پاکستان آن لائن ) بوغرہ چوک میں ہونے والے دھماکے کا مقدمہ کاﺅنٹر ٹیررازم ڈیپارٹمنٹ(سی ٹی ڈی ) کی مدعیت میں درج کرلیاگیا۔مقدمہ نامعلوم دہشت گردوں کے خلاف درج کیا گیا ہےجس میں دہشت گردی، قتل اور اقدام قتل کی دفعات شامل کی گئی ہیں۔ تفصیلات کے مطابق ایف آئی آر کے متن کے مطابق سی ٹی ڈی اور دیگر اداروں نے جائے وقوعہ سے شواہد اکھٹے کرنے کا کام مکمل کر لیا ہے۔ موٹرسائیکل میں 10 کلو کے قریب بارودی مواد استعمال کیا گیا تھا اور بارودی مواد میں بال بیرنگ بھی استعمال ہوئے جس کے نمونے حاصل کر لیے گئے ہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    پولیس کا کہنا ہے کہ تحقیقاتی عمل مکمل ہونے پر بوغرہ روڈ اور اس سے ملحقہ سڑکوں کو آمدورفت کے لیے بحال کر دیا گیاہے جبکہ دھماکے میں شہید 7 افراد کی تدفین کا عمل مختلف قبرستانوں میں ہوا۔دھماکے میں ہونے والے 8 زخمی کوئٹہ اور 7 زخمی چمن میں زیرعلاج ہیں۔  مزید :  قومی -علاقائی -بلوچستان -چمن -   