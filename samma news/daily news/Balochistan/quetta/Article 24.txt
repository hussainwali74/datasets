    کوئٹہ (ڈیلی پاکستان آن لائن)بلوچستان کے علاقے خاران میں زلزلے کے جھٹکے محسوس کئے گئے جس پر لوگوں میں خوف وہراس پھیل گیا۔ نجی ٹی وی چینل ایکسپریس نیوز کے مطابق صبح سویرے بلوچستان کا علاقہ خاران زلزلے سے لرز اٹھا، زلزلہ پیما مرکز کے مطابق ریکٹر سکیل پر زلزلے کی شدت3.7 اور گہرائی 20 کلومیٹر ریکارڈ کی گئی جبکہ زلزلے کا مرکز خاران کے جنوب میں 28 کلو میٹر دور پہاڑی سلسلہ تھا۔ زلزلے کے جھٹکے محسوس ہونے پر لوگوں میں خوف وہراس پھیل گیا اور کلمہ طیبہ کا ورد کرتے ہوئے گھروں سے باہر نکل آئے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  ماحولیات -علاقائی -بلوچستان -کوئٹہ -   