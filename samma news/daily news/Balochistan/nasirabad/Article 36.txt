     جھل مگسی (مانیٹرنگ ڈیسک) جھل مگسی میں دو گروپوں میں فائرنگ کے نتیجے میں صوبائی اسمبلی کے حلقہ پی بی 32 سے آزاد امیدوار عبدالفتاح مگسی سمیت اب تک پانچ افراد جاں بحق اور کئی زخمی ہوگئے ہیں جبکہ الیکشن کمیشن نے امیدوار کے انتقال کے بعد پی بی 32کا الیکشن ملتوی کردیاہے ۔مقامی میڈیا کے مطابق جھل مگسی میں گزشتہ روزپی بی 32 کے آزاد امیدوار عبدالفتاح مگسی کو 5 ساتھیوں سمیت اغوا کر لیا گیا تھا اور انتخابی امیدوارکو منگل کی صبح فائرنگ کرکے قتل کر دیا گیا۔ ذرائع نے بتایاکہ دو گروپوں میں دیرینہ رنجش پر عبدالفتاح کو قتل کیاگیا ہے جس کے بعدعلاقے میں کشیدگی پھیل گئی اور دونوں فریقین نے پوزیشنیں سنبھال لیں ،حالات کشیدہ ہونے کے بعد لیویز کو طلب کرلیاگیاہے ۔ دوسری جانب الیکشن کمیشن کے مطابق عبدالفتاح کی ہلاکت کے بعدپی بی 32 کے انتخابات ملتوی کردیے گئے ہیںاور آئندہ الیکشن شیڈول کا اعلان بعد میں کیا جائے گا۔       سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  نصیرآباد -اہم خبریں -   