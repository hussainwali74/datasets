    نصیر آباد(ڈیلی پاکستا ن آن لائن)نصیر آباد میں ڈی سی چوک پر پولیس کی گاڑی کے قریب دھماکے کے نتیجے میں تین پولیس اہلکاروں سمیت چودہ افراد زخمی ہوگئے ہیں۔ ڈپٹی انسپکٹر پولیس نصیر آباد نذیر کُرد کا کہنا تھا کہ دھماکے میں 3 پولیس اہلکاروں سمیت 14 افراد زخمی ہوئے۔ان کا کہنا تھا کہ دھماکے میں استعمال ہونے والی ریموٹ کنٹرول ڈیوائس کا وزن تقریباً 5 کلو تھا۔دھماکے میں زخمی ہونے والوں کو طبی امداد کے لیے قریبی نصیرآباد ہسپتال منتقل کیا گیا جبکہ ہسپتال میں ایمرجنسی بھی نافذ کردی گئی۔دھماکے کی شدت سے قریبی عمارتوں اور دُکانوں کے شیشے ٹوٹ گئے۔      6 ارب میں سے آئی ایم ایف کے بورڈ سے پہلے ہمارے اکاونٹ میں کتنے پیسے آنے چاہئیں؟ مفتاح اسماعیل نے بیان جاری کر دیا     پولیس نے کہا کہ دھماکے کا نشانہ علاقے سے گزرنے والی پولیس کی گاڑی تھی۔  مزید :  قومی -علاقائی -بلوچستان -نصیرآباد -   