    سکردو (ڈیلی پاکستان آن لائن) کے ٹو پر لاپتہ ہونے والے تینوں کوہ پیماؤں کے اہلخانہ نے ریسکیو مشن جاری رکھنے کا اعلان کرتے ہوئے کہا ہے کہ تلاش کیلئے سنتھیٹک اپرچر ریڈار ٹیکنالوجی استعمال کی جا رہی ہے جس کی مدد سےوہاں بھی تلاش کا کام کیا جاسکتا ہے جہاں ہیلی  کاپٹرز نہیں پہنچ سکتے۔ کے ٹو پر لاپتہ ہونے والے تینوں کوہ پیماؤں کے اہلخانہ نے مشترکہ بیان جاری کرتے ہوئے کہا کہ چار روز کی مسلسل فضائی تلاش کے باوجود  ان کا کچھ پتا نہیں چل سکا،اس کے باوجود ریسکیو مشن جاری رکھنے کا فیصلہ کیا ہے، منجمد درجہ حرارت، تیز ہوا اور دھند کے باعث سرچ اینڈ ریسکیو آپریشن میں تاحال کامیابی نہیں ملی سکی۔      پشاور ہائیکورٹ ؛ خیبرپختونخوااسمبلی انتخابات تاریخ کیلئے مشتاق غنی کی درخواست پر فریقین کو نوٹسز جاری     اہلخانہ کی جانب سے جاری بیان میں مزید کہا گیا ہے کہ لاپتہ کوہ پیماؤں کی تلاش کیلئے پس پردہ بہت کام ہو رہا ہے،سرچ ٹیم آئس لینڈ سپیس ایجنسی کے ساتھ مل کر کام کر رہی ہے، تلاش کے کام کیلئے سنتھیٹک اپرچر ریڈار ٹیکنالوجی استعمال کی جا رہی ہے،جدید نظام کے ذریعے پہاڑ کی بلندی پر ایک ایک انچ کی معلومات حاصل کرسکتے ہیں، مائیکرو سیٹلائٹ ارتھ آبزرویشن ٹیکنالوجی سے ہر مربع میٹر پر تلاش کرسکتے ہیں، جن بلندیوں پر ہیلی کاپٹر کی پہنچ ممکن نہ ہو وہاں یہ ٹیکنالوجی بہت کار آمد ہوتی ہے۔ بیان کے مطابق ممکن ہے کہ کوہ پیماؤں نے برف کی غار بنا کر اس میں پناہ لی ہوئی ہو، برفانی غار  میں کھانے کی چیزیں گرم کرنے کی سہولت موجود ہو تو زندہ رہا جاسکتا ہے، کوہ پیماؤں کے پاس موجود آلات سے اضافی معلومات حاصل کی جا رہی ہیں، آلات کے ڈیٹا سے پہاڑ سر کرنے کے وقت اور جگہ کا ٹائم فریم بھی تیار کیاجارہا ہے۔      3 دن ریمانڈ کیوں مانگ رہے ہیں، امریکہ لے کر جانا ہے؟ علی امین کے جسمانی ریمانڈ درخواست پر جج کا استفسار    تینوں کوہ پیماؤں کے اہلخانہ نے کہا کہ ہم پاکستان کے آرمی چیف، پاک فوج کے شعبہ تعلقات عامہ اور آرمی ایوی ایشن کے شکر گزار ہیں، ہم آئس لینڈ کے وزیر خارجہ اور چیف آف ڈیفنس سٹاف کے بھی مشکور ہیں، ہم پاکستانی قوم کے بھی شکر گزار ہیں جنہوں نے محمد علی سد پارہ کیلئے دعائیں کیں۔  مزید :  قومی -علاقائی -گلگت بلتستان -سکردو -   