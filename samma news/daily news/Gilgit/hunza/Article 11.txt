    ہنزہ (ویب ڈیسک)ہنزہ میں شہید سپاہی سمیع اللہ کو فوجی اعزاز کے ساتھ سپرد خاک کردیا گیا،شہید سمیع اللہ کی تدفین ان کے آبائی گاؤں گریلت میں کردی گی، نماز جنازہ میں مقامی لوگوں کی بڑی تعداد شریک ہوئی۔واضح رہے کہ سپاہی سمعی اللہ وزیرستان میں دہشت گردوں کے حملے میں شہید ہوئے تھے۔ شمالی وزیرستان کے تحصیل دتہ خیل کے علاقے سارہ وانہ میں سیکیورٹی فورسز اور دہشت گردوں کے درمیان جھڑپ میں کیپٹن سمیت 7 سیکیورٹی اہلکار شہید اور 3 زخمی ہو گئے تھے۔سیکیورٹی فورسزکی جوابی کاروائی میں 10 دہشت گرد ہلاک ہوئے، فورسز لیفٹیننٹ بلال کی قیادت میں تحصیل دتہ خیل کے علاقہ سارہ وانہ میں سرچ آپریشن کیلئے موجود تھے، کہ کمپاؤنڈ میں چھپے دہشت گردوں نے ان پر حملہ کر دیا جس کے دوران دونوں جانب سے فائرنگ کا تبادلہ ہوا۔      روسی فورسز کی جانب سے یوکرینی فوجی کا سر قلم کرنے کا معاملہ، صدر زیلنسکی کا ردوعمل سامنے آگیا    جھڑپ میں 7 سیکیورٹی اہلکار کیپٹن جنید، حوالدار آصف،حوالدار رزاق، حوالدار امیر ولی، حوالدار ناصر،سپاہی سمیع اللہ اور سپاہی انور جان شہید جبکہ صوبیدار خورشید، نائب صوبیدار ارشد اور سپاہی قدوس زخمی ہو گئے تھے۔گزشتہ روز شہید سپاہی سمیع اللہ کی نماز جنازہ واقعے کے دیگر شہداء کے ساتھ راولپنڈی گیریژن میں بھی ادا کی گئی تھی جس میں آرمی چیف جنرل قمر جاوید باجوہ نے بھی شرکت کی تھی۔  مزید :  دفاع وطن -علاقائی -گلگت بلتستان -ہنزہ -   