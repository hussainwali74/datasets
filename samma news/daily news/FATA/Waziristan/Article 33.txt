    وانا(ڈیلی پاکستان آن لائن)وزیراعظم عمران خان نے وزیرستان کے عوام کیلئے آج سے تھری اور فورجی سروس کھولنے کااعلان کردیا، وزیراعظم نے کہاکہ آج سے وزیرستان میں تھری جی اور فور جی کھل جائے گا،نوجوانوں کایہ جائز مطالبہ ہے اس سے تعلیم کو کبھی فروغ ملے گا۔ وزیراعظم عمران خان نے کامیاب جوان پروگرام کے تحت چیک تقسیم کرنے کی تقریب سے خطاب کرتے ہوئے کہاکہ جوعلاقے لوگ پیچھے رہ گئے انہیں اوپر لانامیری حکومت کافلسفہ ہے،الیکشن میں جولوگ وعدہ کرتے ہیں وہ پورا کرنے کیلئے نہیں آیا،ہم نے غریب طبقے کو اوپر لانے کیلئے پورا زور لگانا ہے ،ہم تعلیم کیساتھ سکالرشپش دیں گے ،سکول، کالج اورجامعات بنائیں گے ،انہوں نے کہاکہ قبائلی علاقوں کیلئے ٹیکنیکل کالج تعمیر کریں گے ،خوشی ہے وانا کے نوجوان بھی نمل یونیورسٹی میں پڑھتے ہیں ۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     وزیراعظم پاکستان نے کہاکہ ہماری سب سے بڑی طاقت ہمارے نوجوان ہیں ،نوجوانوں کو ہنرمند بنائیں گے تووہ ملک کی خدمت کر سکیں گے،تعلیم کے بعد سب سے بڑاچیلنج روزگار کاہے۔انہوں نے کہاکہ پچھلے15 سال میں دہشتگردی سے سب سے زیادہ تباہی وانا میں ہوئی ،کامیاب جوان پروگرام صرف شروعات ہے،ہماری کوشش ہے قبائلی علاقوں اوربلوچستان کیلئے پورازورلگائیں ۔ وزیراعظم عمران خان کاکہناتھا کہ وزیرستان میں دہشتگردی سے سب سے زیادہ ہوئی تھی ،پوری کوشش ہوگی وزیرستان کے نوجوانوں کو روزگارفراہم کریں ،وزیرستان نے انگریز سے آزادی کیلئے سب سے زیادہ قربانیاں دیں ،وزیرستان میں زیادہ لوگ شہید ہوئے انگریز بھی زیادہ یہاں مرے ،کشمیرکی آزادی کیلئے لڑنے یہاں سے بھی لوگ گئے تھے ۔      برطانیہ میں 35 فیصد پاکستانی نسل پرستانہ رویے کا شکار    انہوں نے کہاکہ 1965 کی جنگ میں بھی یہاں سے بڑے لشکر گئے تھے ،وزیرستان کے لوگوں کے جذبے سے واقف ہوں ، وزیراعظم نے کہاکہ قبائلی علاقوں کاکے پی میں ضم ہونا بہت مشکل کام تھا،قبائلی علاقوں کے ضم ہونے پر انتشار پھیلانے کی کوشش کی گئی ۔ وزیراعظم پاکستان نے کہاکہ وزیرستان کے لوگوں کے مطالبات جائز ہیں ،وزیرستان کے عوام کیلئے آج سے تھری اور فورجی سروس کھولنے کااعلان کرتے ہوئے وزیراعظم نے کہاکہ آج سے وزیرستان میں تھری جی اور فور جی کھل جائے گا،نوجوانوں کایہ جائز مطالبہ ہے اس سے تعلیم کو کبھی فروغ ملے گا،تھری جی فورجی کیلئے آرمی چیف اور آئی ایس آئی چیف سے بات کی ہے۔      پارٹی عہدے سے ہٹائے جانے پر لطیف کھوسہ کا ردعمل سامنے آگیا    وزیراعظم عمران خان نے کہاکہ ہمارادشمن بھارت ہے جہاں انتہاپسند حکومت ہے،گجرات میں مسلمانوں کے قتل میں ملوث شخص بھارت کا وزیراعظم ہے،70 سال میں بھارت میں ایسی جماعت یا پاکستان مخالف شخص نہیں آیا،وزیرستان کے لوگ سمجھیں یہ آپ کی حکومت ہے ،وزیرستان کے لوگوں نے ووٹ جسے مرضی دیا اس سے فرق نہیں پڑتا۔ انہوں نے کہاکہ وزیرستان میں زیتون کے درخت لگا کرہم انقلاب لے کر آئیں گے،وزیرستان میں ڈیم بنائیں گے جس سے پانی کے مسائل حل کرنے میں مدد ملے گی ،وزیرستان کے ہرخاندان کو اب ہیلتھ انشورنس ملے گی۔  مزید :  اہم خبریں -قومی -علاقائی -FATA -وزیرستان -   