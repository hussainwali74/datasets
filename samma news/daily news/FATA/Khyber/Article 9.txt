    لنڈی کوتل (ڈیلی پاکستان آن لائن) قومی کرکٹ ٹیم کے فاسٹ باؤلر شاہین شاہ آفریدی کی سابق کپتان شاہد آفریدی کی صاحبزادی سے نسبت طے پاجانے کے بعد ان کے آبائی علاقے میں آتشبازی کا سلسلہ جاری ہے۔ ٹرائبل نیوز نیٹ ورک نامی ویب سائٹ کے مطابق شاہین شاہ آفریدی کا رشتہ طے پا جانے کے بعد ان کے آبائی علاقے میں ہوائی فائرنگ ہوئی۔ اس کے علاوہ فاسٹ باؤلر کے دوست احباب اور بھائیوں نے دل کھول کر آتشبازی کی جس کی ویڈیو بھی سامنے آئی ہے۔ شاہین شاہ آفریدی کے والد ایاز خان کا کہنا ہے کہ ان کے شاہد آفریدی کے خاندان کے ساتھ دیرینہ تعلقات ہیں۔ انہوں نے اپنے بیٹے کیلئے شاہد آفریدی کی بیٹی کا رشتہ مانگا ہے جس کیلئے سابق کپتان کے خاندان نے رضا مندی ظاہر کی ہے۔      اسرائیلی فوج کی ظالمانہ کارروائیاں جاری، مزید 2 فلسطینی شہید    انہوں نے کہا کہ شاہین شاہ آفریدی اور شاہد آفریدی کی صاحبزادی کی منگنی کی باضابطہ رسم جلد ہی طے پا جائے گی۔  کرکٹر شاہین شاہ آفریدی کی منگنی کی خوشی میں بہادر کلے لنڈی کوتل میں زبردست آتش بازی جاری#shaheenafridi #ShahidAfridi #ShaheenEngagement pic.twitter.com/8yawGN4ytw      آئی ایم ایف نے رواں سال پاکستان میں بیروزگاری بڑھنے کا خدشہ ظاہر کردیا    — Tribal News Network (@TNNEnglish) March 6, 2021     مزید :  کھیل -علاقائی -FATA -خیبر -   