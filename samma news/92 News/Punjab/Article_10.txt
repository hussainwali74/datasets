

اسلام آباد (92 نیوز) - پنجاب اور خیبر پختونخوا الیکشن سے متعلق ازخود نوٹس پر پی ٹی آئی کی درخواست مسترد کرنے کا جسٹس اطہر من اللہ کا تفصیلی نوٹ جاری کردیا گیا۔
جسٹس اطہر من اللہ نے اختلافی نوٹ میں لکھا سپریم کورٹ سیاسی تنازعات کے حل کا مرکز بنی ہوئی ہے، 27 فروری کو ججز کے غیر رسمی اجلاس میں طے ہوا تھا کہ فیصلہ 4 تین کا ہے، ازخود نوٹس چار تین سے مسترد کیا گیا۔
اختلافی نوٹ میں مزید لکھا کہ سماعت سے معذرت کی نہ ہی بنچ سے الگ ہونے کی کوئی وجہ تھی، سیاسی تنازع سے بچنے کے لیے اپنے نوٹ میں فل کورٹ کی تشکیل کی تجویز دی تھی۔ عوام کے اعتماد کو قائم رکھنے کے لیے فل کورٹ تشکیل دیا جاتا۔
