کراچی کی 11 یوسی پر 18 اپریل کو ہونیوالے ضمنی بلدیاتی الیکشن ملتوی کردیئے گئے، اب پولنگ 7 مئی کو ہوگی۔
کراچی کے بلدیاتی انتخابات کا انعقاد 15 جنوری کو ہوا تھا تاہم 11 یوسیز پر امیدواروں کے انتقال اور دیگر وجوہات کی بناء پر پولنگ نہیں ہوسکی تھی، ان حلقوں میں انتخابات کیلئے 18 اپریل کی تاریخ مقرر کی گئی تھی۔
الیکشن کمیشن کے مطابق کراچی میں ضمنی بلدیاتی انتخابات ایک بار پھر ملتوی کردیئے گئے ہیں، اب شہر قائد کی 11 یوسیز پر چیئرمینز کے انتخاب کیلئے 18 اپریل کے بجائے 7 مئی کو پولنگ ہوگی۔
ذرائع کے مطابق رمضان المبارک کا آخری عشرہ ہونے کے باعث بلدیاتی ضمنی انتخابات کی تاریخ میں چند روز کی توسیع کی گئی ہے۔
