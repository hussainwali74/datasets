لاہور ہائیکورٹ نے عدالتی احکامات کے باوجود عمران خان کی تقاریر کو نشر نہ کرنے کیخلاف دائر درخواست پر چیئرمین پیمرا سمیت دیگر کو نوٹس جاری کرکے جواب طلب کرلیا۔
لاہور ہائیکورٹ کے جسٹس شمس محمود مرزا نے توہین عدالت کی درخواست پر سماعت کی ۔ دوران سماعت عمران خان کے وکیل نے بتایا عدالتی حکم کے باوجود عمران خان کی تقاریر پر پابندی برقرار ہے۔
درخواست میں مؤقف اختیار کیا گیا ہے کہ ہائیکورٹ نے عمران خان کی تقاریر نشر کرنے پر پابندی کا نوٹیفیکشن مطل کر دیا تھا مگر اس کے باوجود سابق وزیر اعظم کی تقاریر کو نشر نہیں کیا جا رہا جو توہین عدالت ہے۔
 فواد چوہدری کی ریڈ زون کھلوانے کی استدعا مسترد کردی گئی
درخواست میں استدعا کی گئی کہ عدالتی حکم کی خلاف ورزی کرنے پر توہین عدالت کی کارروائی کی جائے۔ عدالت نے ریمارکس دیے کہ یہ ثابت کرنا ہوگا کہ عدالتی احکامات پر عمل نہیں ہوا ہے اور تقریر نشر کرنے سے روکا گیا ہے۔
