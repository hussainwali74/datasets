لاہور ویسٹ مینجمںٹ کمپنی نے ایسٹر پر مسیحی ملازمین سے کیا گیا وعدہ وفا نہ کیا، نوٹیفکیشن جاری ہونے جانے کے باوجود مسیحی ملازمین کو اب تک بونس نہیں دیا گیا۔
چیف ایگزیکٹو آفیسر ایل ڈبلیو ایم سی نے ایسٹر پر ادارے کے مسیحی ملازمین کو 5 ہزار روپے بونس دینے کا اعلان کیا تھا، جس کا باضابطہ نوٹیفکیشن بھی جاری کیا گیا۔
ایسٹر کا دن آنے کے باوجود ایل ڈبلیو ایم سی کے ملازمین بونس سے محروم ہیں، انہیں تاحال رقم نہیں دی گئی۔
مسیحی برادری کے تہوار ایسٹر پر بونس نہ ملنے پر تقریباً 10 ہزار مسیحی ملازمین مایوسی کا شکار ہیں۔
ترجمان ایل ڈبلیو ایم سی کا کہنا ہے کہ بینک ڈرافٹ بھجوا دیا گیا ہے، جلد تمام مسیحی ورکرز کے بینک اکاؤنٹ میں بونس کی رقم پہنچ جائے گی۔
