سونے کی قیمتوں میں مسلسل اضافے کے پیش نظر لوئردیرکے مقامی جرگے نے بڑا فیصلہ کرلیا۔
لوئر دیر میں جرگے نے شادی یا نکاح میں ایک تولہ حق مہر مقرر کرنے کا تحریری معاہدہ کر لیا ہے۔ معاہدے کے خلاف ورزی کرنے والوں پر ایک لاکھ روپے جرمانہ عائد کیا جائے گا۔
تحریری معاہدے کے مطابق جو اس حق مہر معاہدے کی خلاف ورزی کرے گا اس کے ساتھ کسی قسم کا کوئی تعاون نہیں کیا جائے گا جبکہ خلاف وزری کے مرتکب افراد کے سماجی بائیکاٹ کا بھی اعلان کیا جائے گا۔
یاد رہے کہ ملک میں مسلسل اضافے کے بعد فی تولہ سونے کی قیمت ریکارڈ سطح پر پہنچ گئی ہے۔ گزشتہ روز بھی فی تولہ سونے کی قیمت میں معمولی اضافے کے بعد قدر 2 لاکھ 8 ہزار روپے ہو گئی ہے۔
