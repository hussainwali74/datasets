سپریم کورٹ کے سینیئرجج جسٹس قاضی فائزعیسی نے رجسٹرارکی جانب سےجاری سرکلرعدالتی فیصلےکےخلاف قراردیتے ہوئے ان سے فوری طورپرچارج چھوڑنےکامطالبہ کردیا۔
از خودنوٹس اور آئینی اہمیت کے حامل مقدمات پر سماعت مؤخر کرنیکا حکم
رجسٹرارسپریم کورٹ کو لکھے گئے خط میں جسٹس قاضی فائزعیسی نے کہا ہے کہ  میرے لیے حیران کن تھا کہ آپ نے سپریم کورٹ کے فیصلے پر سرکلر جاری کردیا، سرکلر کے ذریعے سپریم کورٹ کے حکم کی خلاف ورزی کی گئی، سرکلرمیں جس فیصلےکاحوالہ دیاگیااس کااطلاق اس کیس پرنہیں ہوتا،عدالتی فیصلہ پڑھاہوتاتودیکھتےکہ اس میں کوئی سوموٹونہیں لیاگیا۔

خط کے مطابق سپریم کورٹ کے حکم کے اوپر رجسٹرارسرکلر جاری کرنے کا کوئی اختیار نہیں رکھتا۔ ،کام سےلگتاہےآپ رجسٹرارکاعہدہ سنبھالنےکےاہل نہیں،ایک بیوروکریٹ کا رجسٹرار تعینات ہونا آرٹیکل 175(3) کی خلاف ورزی ہے۔
جسٹس قاضی فائزعیسی نے خط میں کہا کہ سرکلرجاری کرکےسپریم کورٹ کےفیصلےکی نفی کی گئی،سرکلرفوری واپس لیناسپریم کورٹ اورآپ کےبہترین مفادمیں ہے۔
خط  میں رجسٹرار کو مخاطب کرتے ہوئے جسٹس قاضی فائز عیسی  نے کہا ہر شہری کی طرح آپ پر بھی آئین کا نفاذ ہوتا ہے،آپ کو مشورہ دیا جاتا ہے کہ رجسٹرار آفس کا چارج فوری طور پر چھوڑ دیں۔
سپریم کورٹ کے جج جسٹس قاضی فائزعیسیٰ نے رجسٹرارسپریم کورٹ کولکھے خط کی کاپی سیکرٹری کابینہ اوراسٹیبلشمنٹ ڈویژن کوارسال کردی ہے۔
