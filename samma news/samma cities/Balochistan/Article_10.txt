ترجمان بلوچستان حکومت بابر یوسفزئی نے کہا ہے کہ کالعدم تنظیمیں نوجوانوں کو ملک کےخلاف ورغلارہی ہیں۔
کوئٹہ میں ڈی آئی جی سی ٹی ڈی اعتزازگورایا کے ہمراہ پریس کانفرنس کے دوران بابر یوسفزئی نے بتایا کہ 17 فروری کو ماہل بلوچ کو خودکش جیکٹ کے ساتھ گرفتارکیا گیا۔ جو ممکنہ طور پر بلوچستان میں کسی تخریب کاری میں استعمال کی جانی تھی۔
بابر یوسفزئی نے کہا کہ کو ماہل بلوچ کے ذریعے صوبے میں بہت بڑی دہشت گردی کی کارروائی کی جانی تھی۔ سیکورٹی اداروں کی بروقت کارروائی نے دہشت گردی کی کوشش ناکام بنادی۔
ترجمان بلوچستان حکومت نے کہا کہ ماہل بلوچ کےقریبی عزیز  یوسف بلوچ کوبھی گرفتارکرلیاگیا، یوسف بلوچ کی اہلیہ سے متعلق سارے ثبوت ہمارے پاس ہیں، یوسف بلوچ کی اہلیہ کے ایل ایس کیلئے کام کرتی ہیں۔
بابریوسفزئی نے کہا کہ ماہل بلوچ کوحوالےودیگرذرائع سےفنڈنگ کی جارہی تھی، ماہل بلوچ نےتفتیش کےدوران بہت سےانکشافات کیے۔ ماہل بلوچ کو گرفتار کیا تو اس نے بھی اعتراف کیا کہ کالعدم تنظیمیں خواتین اور بچوں کو دہشت گردی میں استعمال کررہی ہیں۔
