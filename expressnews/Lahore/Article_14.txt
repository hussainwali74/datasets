



رحیم یار خان: کچے کے علاقے میں آپریشن کے دوران دو ڈاکو ہلاک ہوگئے۔
پولیس کے مطابق رحیم یار خان میں کچے کے علاقے میں آپریشن کے دوران پولیس اور ڈاکوؤں میں شدید فائرنگ کا تبادلہ ہوا، اس دوران  پولیس کی موثر جوابی کارروائی کے نتیجے میں دو ڈاکو موقع پر ہلاک ہوگئے۔
ہلاک ڈاکوؤں کی شناخت بختیار اور معظم عرف تیلو کے ناموں سے کی گئی ہے جن کا  تعلق ماچھی گینگ سے بتایا جاتا ہے، ملزمان کے قبضے سے دو عدد کلاشن کوف اور متعدد راؤنڈز برآمد ہوئے ہیں۔
پولیس کا کہنا ہے کہ ہلاک ہونیوالے دونوں ڈاکو پولیس پر حملوں، ڈکیتی، اغوا برائے تاوان سمیت ایک درجن سے زائد سنگین جرائم کے مقدمات میں ریکارڈ یافتہ ہیں۔
 
 


 