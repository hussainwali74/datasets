



لاہور: گجر پورہ کے علاقے میں ڈاکوؤں نے موٹرسائیکل سوار پولیس کانسٹیبل سے موٹرسائیکل اور نقدی چھین لی۔ 
اس حوالے سے درج ایف آئی آر کے مطابق ملزمان نے پولیس کانسٹیبل اور اس کے دوست سے اسلحہ کے زور پر موٹرسائیکل اور نقدی چھینی۔ ایف آئی آر کے مطابق کانسٹیبل محمد جاوید اپنے دوست آفتاب کے ہمراہ موٹرسائیکل پر جا رہا تھا۔
ایف آئی آر کے مطابق دو موٹرسائیکل سوار ڈاکوﺅں نے اسلحہ کے زور پر ایک لاکھ 17 ہزار مالیت کی نقدی، موٹرسائیکل اور موبائل فونز چھین لیے، تھانہ گجر پورہ پولیس نے واردات کا مقدمہ درج کرکے تحقیقات شروع کر دیں۔


 