

گلگت (92 نیوز) - وزیراعظم شہباز شریف سیلاب متاثرین کی مدد کے لئے سرگرم ہیں، گلگت بلتستان کے علاقے غذر کا دورہ کیا۔

وزیراعظم شہباز شریف کو سیلاب سے ہونے والے نقصانات اور امدادی کارروائیوں پر بریفنگ دی گئی۔ وزیراعظم نے ششپر گلیشیئر ہنزہ کے سیلاب متاثرین میں امدادی چیک بھی تقسیم کئے۔

وزیراعظم نے ضلع غذر کے علاقے بوبر گاؤں میں سیلاب سے جاں بحق افراد کے لواحقین کو 10، 10 لاکھ روپے دینے کی ہدایت کردی، بوبر گاؤں کی بحالی کے لیے 10 کروڑ روپے دینے کا بھی اعلان کیا۔

ادھر وزیراعظم شہباز شریف سے ترکیہ کے کے وزیر داخلہ اور وزیر ماحولیات کے ہمراہ وفد نے ملاقات کی، سیلاب سے ہونے والے جانی و مالی نقصان پر ہمدردی اور تعزیت کا اظہار کیا۔
وزیراعظم شہباز شریف نے قدرتی آفت سے نمٹنے اور ہر ممکن تعاون فراہم کرنے کے لیے ترکیہ کے پاکستان کے ساتھ تعاون کے عزم کو سراہا۔
وزیراعظم نے کہا کہ ترکیہ کی سیلاب متاثرین کی بروقت امداد کو قدرکی نگاہ سے دیکھتے ہیں، امدادی سامان بھجوانے پر ترک صدر طیب اردوان کے مشکور ہیں۔
