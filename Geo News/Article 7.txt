


کراچی کی سٹی کورٹ میں سینئر سول جج رزاق حسین نے کے الیکٹرک کی پی ایم ٹی سے شہری کے زخمی ہونے کے کیس کی سماعت کی/ فائل فوٹوکراچی کی عدالت نے کے الیکٹرک کی پی ایم ٹی سے شہری کے زخمی ہونے کے کیس میں  کے الیکٹرک کو 92 لاکھ روپے ہرجانہ اداکرنے کا حکم دے دیا۔کراچی کی سٹی کورٹ میں سینئر سول جج رزاق حسین نے  کے الیکٹرک کی پی ایم ٹی سے شہری کے زخمی ہونے کے کیس کی سماعت کی۔درخواست گزار کے وکیل ایڈووکیٹ عثمان فاروق نے واقعے سے متعلق عدالت میں کہا کہ اورنگی ٹاؤن صادق آباد میں 15 نومبر 2018 کو مذکورہ واقعہ پیش آیا تھا جہاں پی ایم ٹی کے الیکٹرک کی غفلت کے باعث گرا۔وکیل نے کہا کہ عاصم امام بری طرح زخمی ہوئے ، حادثے کے بعد آج بھی جسم کے کئی حصے ناکارہ ہیں۔درخواست گزار کے وکیل نے عدالت سے درخواست کی کہ کے الیکٹرک پر بھاری جرمانہ عائد کیا جائے اور ہرجانہ اداکرنےکاحکم دیاجائے۔عدالت نے کے الیکٹرک کو متاثرہ شہری کو 92 لاکھ روپے ہرجانہ اداکرنے کا حکم دیا ہے۔عدالت نے کہا کہ کے الیکٹرک 30 دن میں شہری کو ہرجانے کی رقم اداکرے۔ 