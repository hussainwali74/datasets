


 شکایات کا ازالہ نہ ہونے کے بعد طلباء و طالبات نے ڈانس اسکول کے اندر احتجاجی دھرنا دیا جس کے بعد کالج انتظامیہ نے تین اساتذہ کو معطل کردیا— فوٹو: بھارتی میڈیابھارت کے بڑے ڈانس اسکول میں اساتذہ کی جانب سے طالبات کو جنسی ہراساں کرنے کے معاملے نے ہلچل مچادی،  عدالت سے ڈانس ٹیچر کی ضمانت کی درخواست مسترد۔تامل ناڈو میں  کلا شیتر فاؤنڈیشن کے زیر انتظام کلاسیکل فنون سکھانے والے رکمنی دیوی کالج آف فائن آرٹس کی  طالبات نے چار اساتذہ کی جانب  جنسی ہراسانی سمیت ادارے پر زہریلی ثقافت کے فروغ کا انکشاف کیا تھا۔تامل ناڈو کی اسٹیٹ کمیشن برائے خواتین میں نوے طلباء و طالبات کی جانب سے دائر کی گئی شکایت میں اساتذہ پر جنسی ہراسانی، باڈی شیمنگ اور زبانی بدکلامی کے الزامات عائد کیے گئے تھے۔


بھارتی خاتون ریسلر کا انڈین ریسلنگ فیڈریشن کے سربراہ اور کوچ پر جنسی ہراسانی کا الزامانڈین ریسلنگ فیڈریشن کے سربراہ کی عہدے سے برطرفی تک کسی بھی بین الاقوامی مقابلے میں شرکت نہیں کریں گے: خواتین ریسلرز کا انتباہ



بھارتی میڈیا کے مطابق طالبات کا کہنا تھا کہ انہوں نے کالج  انتظامیہ کو شکایات کی لیکن انتظامیہ نے ان کی شکایات کو نظرانداز کرتے ہوئے اساتذہ کا ساتھ دیا۔ شکایات کا ازالہ نہ ہونے کے بعد طلباء و طالبات نے ڈانس اسکول کے اندر احتجاجی دھرنا دیا جس کے بعد کالج انتظامیہ نے تین اساتذہ کو معطل کردیا جبکہ ایک سابق طالبہ کی جانب سے جنسی ہراسانی کی شکایت پر کلاشیتر کے سینیئر ڈانس ٹیچر ہری پدمن کو گرفتار کر لیا گیا۔معروف کلاسیکل ڈانس اسکول کی طالبہ نے الزام عائد کرتے ہوئے بتایا کہ انہوں نے ہری پدمن کی جانب سے جنسی ہراسانی کی کوششوں کے بعد اپنی تعلیم ادھوری چھوڑ دی تھی، وہ  جنسی ہراساں کرتے ہوئے  مجھے اپنے گھر آنے کا کہتے تھے، انکار کرنے پر انہوں نے مجھے اہم ڈانس ایونٹس سے باہر نکال دیا تھا۔  اب تامل ناڈو کی عدالت نے پراسیکیوشن کے اعتراض پر گرفتار ڈانس ٹیچر کی درخواست ضمانت مسترد کر دی ہے، ہری پدمن پر جنسی ہراسانی، مجرمانہ انٹمیڈیشن سمیت دیگر الزامات کے تحت مقدمہ درج کیا گیا ہے۔ 