



فوٹو: فائللاہور کی انسداد دہشت گردی عدالت نے 3 مختلف مقدمات میں عمران خان کی عبوری ضمانت اور  ویڈیولنک حاضری کی درخواست پر فیصلہ محفوظ کرلیا۔انسداد دہشت گردی عدالت میں عمران خان کے خلاف 3 مختلف مقدمات میں عبوری ضمانت پر سماعت ہوئی۔عدالتی طلبی پر ڈپٹی پراسیکیوٹر جنرل عبدالجبار ڈوگر پیش ہوئے، عدالت نے استفسار کیا کہ سپریم کورٹ کا فیصلہ ہےکہ حالات ایسے ہوں تو ویڈیولنک پر حاضری ہو سکتی ہے، آپ کو کیا اعتراض ہے؟ ڈپٹی پراسیکیوٹر جنرل نےکہا کہ مجھے 10 سے 15 منٹ دے دیں، میں عدالت کی معاونت کردیتا ہوں، سپریم کورٹ کے فیصلے کے خلاف کوئی حوالہ ملا توپیش کروں گا۔یہ بھی پڑھیںلاہور: انسداد دہشتگردی عدالت نے 3کیسز میں عمران خان کی عبوری ضمانت منظورکرلیعمران خان کی تین مقدمات میں اے ٹی سی سے عبوری ضمانت منظورعدالت نے ڈپٹی پراسیکیوٹر جنرل سے سوال کیا کہ کیا خطرے کا لیول وہی ہے جو عمران خان کے وکیل بتا رہے ہیں۔ ڈپٹی پراسیکیوٹر جنرل نےکہا کہ پولیس فائل کے مطابق عمران خان کو کوئی خطرہ نہیں۔جج کا کہنا تھا کہ  تو آپ کہہ رہے ہیں کہ تھریٹ لیول ایسا نہیں جس کا دوسرےفریق نے اظہارکیا؟ اس پر  پراسیکیوٹر نےکہا کہ جی میرے علم کے مطابق ایسا نہیں ہے۔عمران خان کے وکیل بیرسٹر سلمان صفدر نےکہا کہ ہمارے پاس پوری معلومات ہیں، تاریخ کو دہرانےکا موقع نہیں دینا چاہیے، بینظیر بھٹو کا واقعہ سامنے ہے۔جج کا کہنا تھا کہ ہمارے پاس قتل کے ملزمان آتے ہیں، ان کو اس سے بھی زیادہ خطرات ہوتے ہیں،  آپ کی سکیورٹی نے تو مبینہ طور  پر لوکل پولیس پر بھی ہتھیار سیدھے کرلیے تھے، عمران خان  زندگی کا  حق انجوائے کرنا  چاہتے ہیں تو  آزادانہ  پھرنے کے حق پر سمجھوتہ کرلیں۔ وکیل نے کہا کہ عمران خان کو گولیاں لگی تھیں۔ عدالت کے استفسار پر سرکاری وکیل نے بتایا کہ  عمران خان کا ایم ایل سی بنا تو ہے لیکن یہ وزیر آباد سے بنا ہونا چاہیے تھا۔عدالت کا کہنا تھا کہ شامل تفتیش ہونے کا مطلب یہ نہیں کہ ایک بیان ریکارڈ کروا دیا تو ختم، شامل تفتیش ہونے کا مطلب ہےکہ جب پولیس طلب کرے پیش ہونا لازم ہے۔عدالت نے عمران خان کی عبوری ضمانت اور ویڈیو لنک حاضری کی درخواست پر فیصلہ محفوظ کرلیا۔

