


جسٹس قاضی فائز عیسیٰ پر تنقید بے بنیاد ہے، جسٹس انور ظہیر جمالی بھی بطور چیف جسٹس سینیٹ سیشن میں شرکت کر چکے ہیں: اعلامیہ— فوٹو : فائلپاکستان بار کونسل نے سپریم کورٹ کے جج جسٹس قاضی فائز عیسیٰ کی آئین کی گولڈن جوبلی کی تقریب میں شرکت کا خیر مقدم کیا ہے۔


سوچا تھا آج ایوان میں سیاسی باتیں نہیں ہوں گی، سیاسی باتوں سے میرا کوئی تعلق نہیں: جسٹس فائزہو سکتا ہے یہاں بیٹھے کچھ لوگوں کا کیس کل میرے پاس آئے، فیصلہ ان کے حق میں نہ ہو تو شاید وہ میرے خلاف بھی تقریر کریں: قاضی فائز عیسیٰ



پاکستان بار کونسل نے اپنے اعلامیے میں کہا ہے کہ جسٹس قاضی فائز عیسیٰ کی جوائنٹ آئینی کنونشن میں شرکت کو سراہتے ہیں، سپریم کورٹ کے تمام ججز آئین کے محافظ ہیں، جسٹس قاضی فائز عیسیٰ پر تنقید بے بنیاد ہے۔پاکستان بار کونسل کا کہنا ہے کہ جسٹس قاضی فائز عیسیٰ کے عزم اور آئینی حمایت پر کوئی شک نہیں، جسٹس انور ظہیر جمالی بھی بطور چیف جسٹس سینیٹ سیشن میں شرکت کر چکے ہیں۔


وزیراعظم نے جسٹس قاضی فائز کیخلاف کیوریٹیو ریویو ریفرنس واپس لینےکاحکم دیدیاحکومت نے جسٹس قاضی فائز عیسیٰ کے خلاف ریفرنس کی پیروی نہ کرنے کا فیصلہ کیا ہے۔



علاوہ ازیں پاکستان بار کونسل نے ملک میں جاری عدم استحکام پر وکلاء کنونشن بھی بلا لیا ہے۔ وکلاء کنونشن کا انعقاد 17 اپریل کو سپریم کورٹ بلڈنگ میں کیا جائے گا۔اعلامیے کے مطابق سپریم کورٹ بار اور ہائیکورٹ بار کونسلز کو وکلاء کنونشن میں شرکت کی دعوت دے دی گئی ہے، سیاسی جماعتوں کے درمیان تناؤ کو مزید طول نہیں دی جا سکتی، موجودہ حالات کی وجہ سے سپریم کورٹ اور ملکی وقار کو نقصان پہنچ رہا ہے، کانفرنس میں عوام کی خاطر مستقبل کا لائحہ عمل طے کیا جائے گا۔ 