


 آننت امبانی کی گزشتہ سال معروف بھارتی بزنس مین ویرن مرچنٹ کی بیٹی رادھیکا سے منگنی ہوئی تھی، دونوں جلد شادی کے بندھن میں بندھ جائیں گے۔ —فوٹو: فائلگزشتہ دنوں بھارت کے کھرب پتی تاجر مکیش امبانی کے چھوٹے بیٹے آننت امبانی کی سالگرہ کی شاندار تقریب دبئی میں منعقد ہوئی۔آننت امبانی نے اپنی 28 ویں سالگرہ منگیتر رادھیکا مرچنٹ، اہل خانہ اور قریبی دوستوں  کے  ہمراہ دبئی میں منائی، تقریب میں معروف شخصیات نے بھی بھرپور شرکت کی۔اس کے علاوہ بھارتی اور پاکستانی شوبز شخصیات بھی آننت امبانی کی سالگرہ کے جشن کا حصہ بنیں۔آننت امبانی کی سالگرہ میں پاکستانی گلوکار  راحت فتح علی خان اور عاطف اسلم نے اپنی آواز کا جادو جگایا اور  شاندار پرفارمنس سے  سماں باندھ دیا۔

فوٹو: اسکرین گریبعاطف اسلم اور راحت  فتح علی خان کی آننت امبانی کی سالگرہ پر پرفارمنس کی ویڈیوز سوشل میڈیا پر بھی وائرل ہورہی ہیں، تقریب میں دونوں پاکستانی گلوکاروں نے اپنے یادگار گانے گائے۔   






 واضح رہے کہ مکیش امبانی کے چھوٹے بیٹے آننت امبانی کی گزشتہ سال معروف بھارتی بزنس مین ویرن مرچنٹ کی بیٹی رادھیکا سے منگنی ہوئی تھی اور اب  دونوں جلد شادی کے بندھن میں بندھنے والے ہیں۔  