


فوٹو: فائلعید الفطر کے موقع پر ریلوے مسافروں کے لیے خوشخبری آگئی،  ریلوے کی جانب سے  5 خصوصی ٹرینیں چلائی جائیں گی۔پاکستان ریلوے کی جانب سے عید کے موقع پر مسافروں کی سہولت کے لیے 18 سے27 اپریل کے درمیان  5 خصوصی ٹرینیں چلانے کا اعلان کیا گیا ہے۔ترجمان ریلوے کے مطابق پہلی ٹرین کراچی سے پشاور کینٹ تک 18 اپریل کو چلائی جائے گی،18اپریل کو ہی دوسری عید اسپیشل ٹرین کوئٹہ سے راولپنڈی تک چلے گی۔تیسری عید اسپیشل ٹرین 19 اپریل کو کراچی سے لاہور تک چلائی جائے گی، چوتھی عید اسپیشل ٹرین راولپنڈی سے کوئٹہ تک 26 اپریل کو چلے گی۔ترجمان ریلوے کے مطابق پانچویں عید اسپیشل ٹرین لاہور سے کراچی تک 27 اپریل کو چلائی جائے گی۔ 