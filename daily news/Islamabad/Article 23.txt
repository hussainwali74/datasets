    اسلام آباد(مانیٹرنگ ڈیسک) پاکستانی عدالت نے ایک برطانوی نژاد پاکستانی شہری کو ایک خاتون کو بلیک میل کرنے اور جنسی طور پر ہراساں کرنے کے جرم میں 7سال قید کی سزا سنا دی۔ڈیلی پاکستان گلوبل کے مطابق سائبر کرائمز کی روک تھام کی خصوصی عدالت کے جج اعظم خان نے جہلم کے رہائشی اشفاق خلیل کو ڈیڑھ لاکھ روپے جرمانہ بھی کیا ہے۔ مجرم نے سوشل میڈیا پر خاتون کی قابل اعتراض تصاویر اور ویڈیوز شیئر کی تھیں اور متاثرہ خاتون کے اہل خانہ کو یہ قابل اعتراض مواد بھیج کر اسے بلیک میل کرنا شروع کر دیا تھا۔وفاقی تحقیقاتی ادارے (ایف آئی اے) کے سائبر کرائم ونگ نے گزشتہ سال جون میں شکایت درج کرانے پر مجرم کو گرفتار کیا تھا۔      سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ      مزید :  جرم و انصاف -علاقائی -اسلام آباد -   