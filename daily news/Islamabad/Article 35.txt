    اسلام آباد(ڈیلی پاکستان آن لائن)وفاقی کابینہ نے پنجاب الیکشن کے فنڈز کا معاملہ پارلیمنٹ کو بھیجنے کی منظوری دیدی،وفاقی کابینہ نے وزارت خزانہ کی سمری کی منظوری دیدی۔ نجی ٹی وی چینل دنیا نیوز کے مطابق وزیراعظم شہبازشریف کی زیرصدارت وفاقی کابینہ کا اجلاس ہوا،جس میں 2 نکاتی ایجنڈے پر غورکیاگیا ۔ذرائع کے مطابق وزارت خزانہ کی الیکشن کمیشن کو الیکشن فنڈز کی فراہمی سے متعلق سمری پر غورکیاگیا،وزارت خزانہ نے وزارت قانون کی مشاورت سے تیار سمری اجلاس میں پیش کی،وفاقی کابینہ نے وزارت خزانہ کی سمری قومی اسمبلی اجلاس میں لے جانے کا فیصلہ کیا،کابینہ نے سمری بل کی صورت میں قومی اسمبلی پیش کرنے کی منظوری دیدی۔       عید پر 5سپیشل ٹرینیں چلانے کا فیصلہ، پہلی سپیشل ٹرین کب چلے گی ، ریلوے نے اعلان کر دیا      مزید :  اہم خبریں -قومی -علاقائی -اسلام آباد -   