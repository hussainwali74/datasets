    اسلام آباد(ڈیلی پاکستان آن لائن)سابق صدر آصف علی زرداری نے وزیراعظم شہبازشریف کو اپوزیشن سے مذاکرات کی تجویزدیدی، سابق صدر نے کہاکہ شہبازشریف سے درخواست کروں گا اپوزیشن سے مذاکرات کریں، مذاکرات میں آنے سے قبل شرائط نہ رکھی جائیں،اپوزیشن کو مذاکرات کیلئے شہبازشریف کے پاس آنا ہوگاکیونکہ وہ وزیراعظم ہیں۔ نجی ٹی وی چینل دنیا نیوز کے مطابق آئین پاکستان کی گولڈن جوبلی تقریب میں اظہار خیال کرتے ہوئے سابق صدر آصف زرداری نے کہا کہ ہم نے جمہوریت بحال کی تھی، سیاست کے 35 سالہ سفر میں بہت سے نشیب وفراز دیکھے،بھٹو صاحب کو ڈی سیٹ کیاگیا،جو خواب ذوالفقار بھٹو اور دیگر قائدین نے دیکھا وہ پورا نہ ہوسکا،ان کاکہناتھا کہ ہم پاکستان بنانے والوں میں سے ہیں،پاکستان کو بچانے کا فرض بھی ہم پر ہے، اللہ نے چاہا تو آئین کو کچھ نہیں ہوگااور نہ ہم ہونے دیں گے۔      سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ     سابق صدر نے کہاکہ میں نے اپنے خلاف سوموٹو دیکھے ہیں،ہمارے خلاف کچھ ہے تو چارج کریں،بینظیر بھٹو شہید کو بھی جیل میں ڈالا گیا،میں نے جیل کے باتھ روم سے کیمرے پکڑے، جج صاحبان کو درخواست دی،ان کاکہناتھا کہ جب رات کو جیل کھولا جاتا ہے اس وقت تو سوموٹو نہیں ہوتا۔ آصف زرداری نے کہاکہ سب سیاسی طاقتوں نے ملکر صوبوں کے حقوق کی بات کی،ہم نے کبھی مذہب کو سیاست کیلئے استعمال نہیں کیا،کچھ لوگ کہتے ہیں پاکستان دیوالیہ ہوا،انڈیا کے پاس ایک زمانے میں ایک بلین ڈالر ریزرو تھے،آج انڈیا کے پاس660 بلین ریزرو ہیں،ان کاکہناتھا کہ جب تک دم میں دم ہے جمہوریت کو بنائیں گے سنواریں گے،کچھ لوگ کہتے ہیں پاکستان دیوالیہ ہوا۔      عید پر 5 سپیشل ٹرینیں چلانے کا فیصلہ، پہلی ٹرین 18اپریل کو چلے گی    سابق صدر نے کہاکہ شہبازشریف سے درخواست کروں گا اپوزیشن سے مذاکرات کریں، مذاکرات میں آنے سے قبل شرائط نہ رکھی جائیں، اپوزیشن کو مذاکرات کیلئے شہبازشریف کے پاس آنا ہوگاکیونکہ وہ وزیراعظم ہیں۔  مزید :  قومی -علاقائی -اسلام آباد -   