    اسلام آباد(ڈیلی پاکستان آن لائن)چیئرمین پی ٹی آئی عمران خان کی ویڈیو لنک کے ذریعے عدالت پیشی کی درخواست پر اسلام آباد ہائیکورٹ نے ریمارکس دیتے ہوئے کہا کہ قانون میں بہت سی جگہوں پر ذاتی حاضری ضروری ہے،کیا ویڈیو لنک حاضری کے ذریعے اس کا مقصدپورا ہو سکتا ہے؟ نجی ٹی وی چینل دنیا نیوز کے مطابق اسلام آباد ہائیکورٹ میں چیئرمین پی ٹی آئی عمران خان کی ویڈیو لنک کے ذریعے عدالت پیشی کی درخواست پر سماعت ہوئی، وکیل ابوڈر سلمان نیازی نے کہاکہ سلمان اکرم راجہ سپریم کورٹ میں ہیں، وکیل نے کہاکہ ویڈیولنک اور تمام مقدمات اکٹھے کرنے کی درخواست دی تھی ۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     چیف جسٹس عامر فاروق نے کہاکہ کیسز اکٹھے کرنے والا معاملہ تو سیشن کورٹ کا دائرہ اختیار ہے،عدالت نے ایڈیشنل اٹارنی جنرل سے استفسار کیا کہ آپ نے بتانا ہے کیا ویڈیو لنک کے ذریعے حاضری کافی ہوتی ہے،کیا تمام سٹیجزپر ویڈیو لنک کے ذریعے حاضری ہو سکتی ہے؟ عدالت نے استفسار کیا کہ ہم کیس میں کس سٹیج پر ہیں، کیا اس میں ویڈیو لنک حاضری ممکن ہے؟ملزم کی موجودگی میں جرح کا مقصد ہوتا ہے کہ ملزم کو پتہ ہو اس کیخلاف کیا ہور ہاہے۔ عدالت نے کہاکہ قانون میں بہت سی جگہوں پر ذاتی حاضری ضروری ہے،کیا ویڈیو لنک حاضری کے ذریعے اس کا مقصدپورا ہو سکتا ہے؟      سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ     چیف جسٹس ہائیکورٹ نے کہا کہ میں عدالتی معاون مقرر کرنا چاہتا ہوں،کوئی نیوٹرل وکیل ہیں تو بتا دیں ان کو عدالتی معاون مقرر کر دیتے ہیں،وکیل درخواست گزار نے کہاکہ فیصل صدیقی اچھی آپشن ہیں، ان کو عدالتی معاون مقرر کیا جاسکتا ہے، عدالت نے کیس کی سماعت18 اپریل تک ملتوی کردی ۔  مزید :  قومی -علاقائی -اسلام آباد -   