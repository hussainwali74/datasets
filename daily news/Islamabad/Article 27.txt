    اسلام آباد(ڈیلی پاکستان آن لائن)آئین پاکستان کی گولڈن جوبلی تقریب پرپیش کی گئی وزیراعظم کی قرارداد متفقہ طور پر منظور کرلی ،وزیراعظم کاکہناتھا کہ ہمارے سیاسی اکابرین نے ملک کے اندر آئین کی حکمرانی اور عدل وانصاف کابول بالا کیا،آئین سازی میں کردار ادا کرنے والے اکابرین کو ہمیشہ یاد رکھا جائے گا، ذوالفقار علی بھٹو، ولی خان، شاہ احمد نورانی اور دیگر رہنماﺅں کے نام قابل ذکر ہیں۔ نجی ٹی وی چینل ایکسپریس نیوز کے مطابق آئین پاکستان کی گولڈن جوبلی تقریب سے خطاب کرتے ہوئے وزیراعظم شہبازشریف نے کہاکہ آج پاکستان کی تاریخ میں ایک بہت اہم دن ہے،آج جمہوریت کیلئے انتہائی اہم دن ہے،50 سال گزرنے کے باوجود آئین میں مختلف اوقات میں ترمیم کی گئی،آئین 50 مختلف آمریتوں کا سامنا کرنے کے باوجود آج بھی زندہ ہے،یہ تاریخی کارنامہ تاریخ میں سنہرے حروف میں لکھا جائے گا۔      سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ     وزیراعظم نے کہاکہ ہمارے سیاسی اکابرین نے ملک کے اندر آئین کی حکمرانی اور عدل وانصاف کابول بالا کیا،آئین سازی میں کردار ادا کرنے والے اکابرین کو ہمیشہ یاد رکھا جائے گا، ذوالفقار علی بھٹو، ولی خان، شاہ احمد نورانی اور دیگر رہنماﺅں کے نام قابل ذکر ہیں،ان کاکہناتھا کہ آئین پاکستان کو کئی بار ری رائٹ بھی کیاگیا،سیاست دانوں میں بہت سی خامیاں ہیں،73 کے آئین نے چاروں صوبوں کو ایک لڑی میں پرو رکھا ہے۔ وزیراعظم شہبازشریف نے کہاکہ آج مخلوط حکومت کو چلتے ہوئے ایک سال مکمل ہو گیا ہے،گزشتہ ایک سال سے مخلوط حکومت احسن طریقے سے چلا رہے ہیں،ان کاکہناتھا کہ جب حکومت سنبھالی تو حالات کی اس قدر سنگینی کا اندازہ نہیں تھا،تمام جماعتوں نے اپنے منشور کے مطابق الیکشن میں جانا ہے۔      عید پر 5 سپیشل ٹرینیں چلانے کا فیصلہ، پہلی ٹرین 18اپریل کو چلے گی    وزیراعظم شہباز شریف نے آئین پاکستان کی گولڈن جوبلی پر خصوصی قرارداد پیش کی،قرارداد کے متن میں کہاگیاہے کہ آئین پاکستان کے مطابق حاکمیت صرف اللہ تعالیٰ کی ذات کی ہے،یہ اختیارات عوامی نمائندوں کے ذریعے استعمال کیا جائے،آئین میں تمام ریاستی اداروں کے فرائض واضح ہیں،آئین پاکستان عوام کے یکساں بنیادی حقوق کی ضمانت دیتا ہے،قومی آئینی کنونشن نے وزیراعظم کی قرارداد متفقہ طور پر منظور کرلی ۔  مزید :  اہم خبریں -قومی -علاقائی -اسلام آباد -   