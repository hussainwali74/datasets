    اسلام آباد(ڈیلی پاکستان آن لائن)انسداد دہشتگردی عدالت کے جج نے علی امین گنڈا پور کو اسلام آباد کی ضلعی کچہری لے جانے کی ہدایت کردی ، علی امین گنڈا پور نے کہاکہ مریم نواز نے کہاکہ 2 ججز آپس میں بات کررہے ہیں ،جج اے ٹی سی نے کہاکہ سیاسی بات نہ کریں متعلقہ عدالت لے جائیں ۔  نجی ٹی وی چینل ایکسپریس نیوز کے مطابق پی ٹی آئی رہنما علی امین گنڈاپورکوایک روزہ جسمانی ریمانڈ مکمل ہونے پر انسداد دہشتگردی عدالت میں پیش کردیاگیا،کیس کی سماعت اے ٹی سی کے جج راجہ جواد عباس نے کی، جج اے ٹی سی نے کہا پولیس کی جانب سے دہشتگردی کی دفعات ہٹا دیں تو اب متعلقہ عدالت میں پیش کر سکتے ہیں،دہشتگردی کی دفعات ہٹا دی گئیں آپ کیا چاہتے ہیں دہشتگردی کی دفعات نہ ہٹائی جائیں،جج راجہ جواد عباس حسن نے کہاکہ چلیں ہم دونوں سائیڈ کو 10 ، 10منٹ سن لیتے ہیں ۔       عید پر 5سپیشل ٹرینیں چلانے کا فیصلہ، پہلی سپیشل ٹرین کب چلے گی ، ریلوے نے اعلان کر دیا     عدالت نے علی امین گنڈاپور کو روسٹرم پر بلالیا، عدالت نے استفسار کیا کہ کیا آپ پر ٹارچر تو نہیں کیاگیا؟علی امین گنڈاپور نے کہاکہ ٹارچر نہیں ہوا۔ پرویز خٹک ،اسد قیصر اوروکیل بابراعوان بھی اے ٹی سی کمرہ عدالت پہنچ گئے ،وکیل بابراعوان نے کہاکہ تفتیشی افسر نے کل عدالت کا وقت ضائع کیا،تفتیشی افسر نے وکیلوں کا وقت بھی ضائع کیا، ملزم کو ذلیل و خوار کیا،اے ٹی سی جج نے علی امین گنڈا پور کو اسلام آباد کی ضلعی کچہری لے جانے کی ہدایت کردی ۔  مزید :  قومی -علاقائی -اسلام آباد -   