    ہری پور (ویب ڈیسک) دو افراد نے مسجد سے ملحقہ کمرے میں 10 سال کی بچی کو مبینہ طور پر زیادتی کا نشانہ بنا ڈالا۔ ضلع ہری پور کے گاﺅں حطار کی رہائشی خاتون نے پولیس کو بتایا کہ ان کی 10 سالہ بچی گزشتہ کئی ماہ سے مقامی مسجد کے امام کے پاس پڑھنے جاتی تھی۔ دو روز قبل ان کی بیٹی پڑھنے گئی تو امام نے بچی کو مسجد سے ملحقہ کمرے میں موجود کچن میں جا کر برتن دھونے کا کہا جہاں وقاص اور قمر عباس نامی دو ملزمان نے اسے زیادتی کا نشانہ بنایا۔ انہوں نے پولیس کو بتایا کہ انہی ملزمان نے اس سے قبل 4 جون کو بھی اسی کمرے میں ان کی بیٹی کو زیادتی کا نشانہ بنایا تھا اور بچی کو خاموش رہنے پر مجبور اور قتل کرنے کی دھمکی دی تھی۔ میڈیکل رپورٹ سے تصدیق کے بعد دونوں ملزمان کے خلاف مقدمہ درج کرلیا گیا۔ پولیس نے ایک ملزم گرفتار کرنے کا دعویٰ کیا ہے۔ادھر قصور میں بھمبر کلاں کی 12 سالہ (ن) گھر میں اکیلی تھی کہ ملزم سیف اللہ نے اسے بے آبرو کرڈالا۔ پولیس نے ملزم کو گرفتار کرلیا ہے۔      چیف جسٹس پاکستان کے خلاف ریفرنس آیا توکیا کریں گے ؟ صدر عارف علوی نے اعلان کر دیا      مزید :  علاقائی -خیبرپختون خواہ -ہری پور -   