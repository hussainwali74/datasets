    ہری پور (ویب ڈیسک) منشیات فروشوں کے خلاف خبروں کی اشاعت پر ہری پور میں صحافی سہیل خان کو فائرنگ کرکے قتل کردیا گیا۔ روزنامہ ایکسپریس کے مطابق صحافی سہیل خان نے گزشتہ روز ڈی پی او ہری پور منصور امان کو تحریری درخواست دی کہ منشیات فروش جان سے مارنے کی دھمکیاں دے رہے ہیں، حطار میں گھر واپس جاتے ہوئے تاک میں بیٹھے ملزمان نے اندھا دھند فائرنگ کرکے قتل کردیا اور فرار ہوگئے۔ ہری پور کے صحافیوں نے پریس کلب کے باہر احتجاج کیا۔ لواحقین نے وزیراعظم، وزیراعلیٰ خیبرپختونخوا اور چیف جسٹس سے نوٹس لے کر مقدمہ میں دہشتگردی کی دفعات شامل کرکے انصاف فراہمی کا مطالبہ کیاہے۔ پولیس نے پوسٹمارٹم کے بعد لاش ورثا کے حوالے کردی اور مقتول کی والدہ کی مدعیت میں ملزمان ہمایوں خان ودیگر کے خلاف مقدمہ درج کرکے تفتیش شروع کردی۔      کراچی: آتشزدگی سے متاثرہ فیکٹری کی عمارت منہدم، 4 فائر فائٹرز جاں بحق    واضح رہے کہ اس سے قبل رمضان المبارک میں صحافی بخشش الہٰی کو بھی فائرنگ کرکے قتل کردیا گیا تھا۔  مزید :  علاقائی -خیبرپختون خواہ -ہری پور -   