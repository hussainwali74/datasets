    ہری پور(ڈیلی پاکستان آن لائن ) وفاقی وزیر برائے سائنس اینڈ ٹیکنالوجی سینیٹر شبلی فراز نے کہا ہے کہ الیکٹرانک ووٹنگ مشینوں کی تیاری میں شفافیت کو یقینی بنایا جائے۔ نجی ٹی وی کے مطابق وفاقی وزیر سینیٹر شبلی فراز نے نیشنل ریڈیو اینڈ ٹیلی کمیونیکیشن کارپوریشن (این آرٹی سی) ہری پورکا دورہ کیا۔ یونیورسٹی حکام نے شبلی فرازکو ادارےکی ریسرچ، تیار کردہ سامان سے متعلق تفصیلی بریفنگ دی۔حکام نے شبلی فراز کو بتایا کہ ’ الیکٹرانک ووٹنگ مشین کے دو پرو ٹو ٹائپ تیار کئے جاچکے ہیں، جنہیں جلد وزیراعظم کے سامنے معائنے کے لیے پیش کیا جائے گا‘۔اس موقع پر شبلی فراز کا کہنا تھا کہ ’ملک میں جمہوریت کی مضبوطی کے لیے انتخابات کا شفاف ہونا اہم ہے، وزارت سائنس انتخابات میں ٹیکنالوجی کے استعمال کیلئے عمل پیرا ہے۔      میانمار کی فوج کا  ایک عوامی اجتماع پر فضائی حملہ، بچوں سمیت 100 افراد ہلاک    ان کا کہنا تھا کہ الیکٹرانک ووٹنگ مشینوں کی تیاری میں شفافیت کویقینی بنایاجائے،ووٹ چوری نہ ہونےکی یقین دہانی ہی اس نظام کی کامیابی کا راز ہے۔یونیورسٹی حکام نے وفاقی وزیر کو آگاہ کیا کہ ادارہ عالمی معیار کے وینٹی لیٹرز تیار کرنے کی مکمل صلاحیت حاصل کرچکا، کرونا وبا کے دوران 109 خراب وینٹی لیٹرز کو قابلِ استعمال بنایا گیا ہے۔  مزید :  علاقائی -خیبرپختون خواہ -ہری پور -   