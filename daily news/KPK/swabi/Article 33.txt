     صوابی (ویب ڈیسک) تحصیل چھوٹا لاہور میں سٹی تھانے کی پولیس نے حریف کو برہنہ کرنے کے الزام میں ایک ملزم شمس القمر کو گرفتار کرلیا جس کا   تعلق ہنڈ گاؤں سے ہے۔ پولیس نے بتایا کہ شمس القمر زبردستی حریف کو اپنے حجرے میں لے کر آیا جہاں اس نے دیگر لوگوں کی موجودگی میں اسے برہنہ کردیا اور اسے برہنہ پریڈ کرنے پر مجبور کیا،  چند روز قبل متاثرہ شخص کی جانب سے شمس القمر کے اہل خانہ کی خاتون کی مبینہ توہین کی گئی تھی، جس کے بدلے میں یہ قدم اٹھایا گیا۔ متعلقہ ایس ایچ او نے بتایا کہ متاثرہ شخص جو ایک غریب خاندان سے تعلق رکھتا ہے، پہلے ایف آئی آر درج نہیں کرنا چاہتا تھا تاہم جب ضلعی پولیس آفیسر محمد شعیب خان نے واقعے کا نوٹس لیتے ہوئے ملزم کی فوری گرفتاری کی ہدایت کی تو اس نے چھوٹا لاہور پولیس سٹیشن میں مقدمہ درج کرادیا جس کے بعد ملزم کو قانون کی گرفت میں لے لیا گیا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -خیبرپختون خواہ -صوابی -   