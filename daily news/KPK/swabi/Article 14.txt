    صوابی(ڈیلی پاکستان آن لائن )سپیکر قومی اسمبلی اسد قیصر نے کہا کہ تاریخ میں پہلی بار ایسے انتخابات ہوے جس سے اپوزیشن جماعتیں مطمئن ہیں, وزیر اعظم عمران خان نے نچلی سطح تک اختیارات کی منتقلی کا وعدہ پورا کیا۔  صوابی میں بڑے عوامی اجتماع سے خطاب کرتے ہوئے سپیکر قومی اسمبلی نے کہا کہ پوری دنیا میں کرونا وباء کی وجہ سے مہنگائی کی ایک لہر آئی ہے جس پر جلد قابو پا لیا جائے گا، سخت معاشی صورت حال کے باوجود پاکستان تحریک انصاف(پی ٹی آئی) کی حکومت نے نچلی سطح تک اقتدار کی منتقلی کا اپنا وعدہ پورا کیا،موجود حکومت ملک کو ترقی اور خوشحالی کی راہ پر گامزن کرنے کےلیےترجیحی بنیادوں پراقدامات اٹھا رہی ہے،عوام سےکیےگئے وعدوں کو ہر صورت میں پورا کیا جائے گا، صوابی میں ریکارڈ ترقیاتی منصوبوں پر کام جاری ہے اور ان منصوبوں کو بروقت مکمل کرنے کے لیے تمام تر وسائل کو بروئے کار لایا جائے گا۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    سپیکر کا کہنا تھا کہ صوابی میں تاریخی ترقیاتی منصوبوں کی تکمیل سے روزگار کے نئے مواقع پیدا ہونگے جس سے عوام کا معیار زندگی بلند ہوگا،صوابی میں صحت کی سہولیات کی فراہمی اور تعلیم کی مد میں اصلاحات کا سلسلہ جاری ہے۔ واضح رہے کہ خیبرپختونخوا میں بلدیاتی انتخابات کے پہلے مرحلے میں مولانا فضل الرحمان کی جماعت نے بھاری اکثریت سے کامیابی حاصل کرکے تحریک انصاف کی حکومت کو حیران پریشان کردیا ہے جبکہ وزیراعظم عمران خان نے بلدیاتی انتخابات میں بدترین شکست کی بنیاد پر پارٹی کے تمام تنظیمی عہدےداروں کو ہٹا کر 21رکنی نئی تنظیم تشکیل دیتے ہوئے بلدیاتی انتخابات کی بذات خود نگرانی کرنے کا اعلان کیا ہے ۔      حمیداکمہار اور عمران خان کے درمیان کوئی فرق نہیں ،جلاﺅ گھیراﺅ کے مقدمہ میں جج کے ریمارکس      مزید :  علاقائی -خیبرپختون خواہ -صوابی -   