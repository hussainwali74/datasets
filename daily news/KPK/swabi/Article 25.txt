    صوابی(ڈیلی پاکستان آن لائن)موضع اسماعیلہ میں ناراض بیوی کو منانے کے لئے بطور جرگہ آنے والے داماد کو سسر نے چاقو سے وار کر کے قتل کر دیا،پولیس نے برو قت کارروائی کر کے ملزم کو گرفتار کر لیا۔ اعجاز ولد ایمل خان سکنہ چارسدہ حال احد خان کلے نے تھانہ کالو خان میں ایف آئی آر درج کراتے ہوئے بتایا کہ ان کا بھائی ریاض جس کی بیوی اپنے میکے گھر ناراض بیٹھی تھی کو منانے کےلئے بطور جر گہ اپنے سسرال کے گھر واقع اسماعیلہ گئے تھے جہاں انکے سسر عبدالکریم نے طیش میں آکر اپنے داماد ریاض پر چاقو سے پے در پے وار کیا جس کے نتیجے میں ان کا بھائی ریاض شدید زخمی ہونے کے بعد جاں بحق ہو گیا ۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    رپورٹ میں وجہ عناد خواتین کے درمیان تنازعہ بیان کی گئی ہے،ایف آئی آر درج ہونے پر  پولیس نے چھاپہ مار کر ملزم عبدالکریم کو گرفتار کرتے ہوئے ایف آئی آر درج کر کے تفتیش شروع کر دی ہے۔  مزید :  علاقائی -خیبرپختون خواہ -صوابی -   