    صوابی(ڈیلی پاکستان آن لائن)جامعہ صوابی میں طلباءو طالبات کو بہترین مطالعاتی ماحول فراہم کرنے کے سلسلے میں وزیر اعلیٰ خیبر پختونخوا کے معاون خصوصی برائے اطلاعات و اعلیٰ تعلیم کامران بنگش نے سٹیٹ آف دی آرٹ لائبریری قائم کرنے کا اعلان کر دیا ہے۔ تفصیلات کے مطابق  جامعہ صوابی کے طلباءو طالبات میں احساس سکالرشپ تقسیم کرنے کی تقریب سے خطاب کرتے ہوئے معاون خصوصی کامران بنگش نے کہا ہے کہ پاکستان تحریک انصاف کی حکومت نے غریب طبقے کی تعلیمی محرومی دور کرنے کے لیے احساس سکالرشپ پروگرام شروع کیا ہے۔ وزیراعلی محمود خان، وزیراعظم عمران خان کے وژن کے مطابق" تعلیم سب کے لیے" مشن پر عمل پیرا ہیں کیونکہ پاکستان کا بہترین اثاثہ نوجوان ہیں، تعلیمی میدان میں نوجوانوں پر سرمایہ کاری کر رہے ہیں تاکہ ملک کی تقدیر بدل سکے کیونکہ وزیراعظم عمران خان کو غریبوں کا احساس ہے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    محکمہ اعلی تعلیم خیبرپختونخوا کی جانب سے بہترین طرز کی لائبریری قائم کرنے کا اعلان کرتے ہوئے  کامران بنگش نے کہا کہ وائس چانسلر جامعہ صوابی کے مطالبے پر بہت جلد جامعہ میں بہترین لائبریری قائم کریںگے۔  قبل ازیں کامران بنگش نے سٹوڈنٹس میں 233 کی تعداد میں احساس سکالرشپ چیک تقسیم کرتے ہوئے کہا کہ احساس سکالرشپ پروگرام میں پچاس فیصد سکالرشپس طالبات کے لیے مختص ہیں ، خیبرپختونخوا میں مجموعی طور پر 50 کروڑ روپے مالیت کی رحمت العالمینﷺ سکالرشپ بھی دے رہے ہیں،اس وقت خیبرپختونخوا میں 31 جامعات تعلیمی خدمات کی فراہمی میں سرگرم ہیں۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     سٹوڈنٹس سے اپیل کرتے ہوئے معاون خصوصی برائے اعلیٰ تعلیم نے کہا کہ طلباءو طالبات محنت کریں، تعلیمی سہولیات ہم دیں گے، ہم نے وہ کچھ پڑھنا اور پڑھانا ہے جس سے معاشی ترقی ممکن ہو،جامعات سائنس اور ٹیکنالوجی پر زیادہ سے زیادہ توجہ دیں، جامعات سائنسدان اور ریسرچ ماہرین پیدا کرنے پر توجہ مرکوز کریں،روایتی مضامین کو ختم نہیں کر رہے بلکہ پیشہ ورانہ مضامین لا رہے ہیں۔  مزید :  علاقائی -خیبرپختون خواہ -صوابی -   