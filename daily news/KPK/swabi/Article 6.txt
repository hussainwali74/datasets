    صوابی (ویب ڈیسک) سابق سپیکر قومی اسمبلی اسد قیصر کو  وفاقی تحقیقاتی ایجنسی (ایف آئی اے) پشاور کا نوٹس موصول ہوگیا،  انہوں نے نوٹس ملنے کی تصدیق کرتے ہوئے کہا کہ ایف آئی اے پشاور کی جانب سے ابھی نوٹس ملا، تمام ریکارڈ موجود ہے، ایف آئی اے کے سامنے پیش کروں گا۔  جیو نیوز کے مطابق  اسدقیصر نے کہا کہ ایسے اوچھے ہتھکنڈوں سے گھبرانے والا نہیں ہوں،سیاسی و قانونی محاذ پر بھرپور مقابلہ کروں گا، امپورٹڈ حکومت عمران خان کی مقبولیت سے خائف ہے، حکومت ریاستی اداروں کو اپنے سیاسی عزائم کیلئے استعمال کرنے سےگریز کرے۔      میانمار کی فوج کا  ایک عوامی اجتماع پر فضائی حملہ، بچوں سمیت 100 افراد ہلاک    خیال رہے کہ ممنوعہ فارن فنڈنگ کیس کی انکوائری کے سلسلے میں وفاقی تحقیقاتی ایجنسی (ایف آئی اے) نے پاکستان تحریک انصاف کے رہنما اور سابق سپیکر قومی اسمبلی اسد قیصر کو طلب کیا ہے۔ایف ائی اے پشاور کے انکوائری افسر کی جانب سے اسد قیصر کو 11 اگست کو ایف ائی اے خیبر پختوانخوا آفس میں پیش ہونے کا کہا گیا ہے۔ اسد قیصر کو بھیجے گئے نوٹس میں کہا گیا ہے کہ تحریک انصاف ممنوعہ فنڈنگ کیس کے فیصلے کے مطابق آپ کے دو بینک اکاؤنٹس ہیں، اسد قیصر 2 بینک اکاؤنٹس کھولنے اور انھیں چلانے سے منسلک ہیں لہٰذا انکوائری ٹیم کے سامنے ذاتی حیثیت میں حاضر ہوں اور بینک اکاؤنٹس کے بارے میں سوالات کے جواب دیں۔خیال رہے کہ الیکشن کمیشن کی جانب سے ممنوعہ فنڈنگ کیس کے فیصلے کے بعد ایف آئی اے نے بھی پاکستان تحریک انصاف کے رہنماؤں اور دفتری ملازمین سے تفتیش شروع کر دی ہے۔      فواد چوہدری کے بیان پر ایم کیوایم کا سخت ردعمل      مزید :  علاقائی -خیبرپختون خواہ -صوابی -   