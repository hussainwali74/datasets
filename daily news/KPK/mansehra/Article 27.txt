     مانسہرہ(ڈیلی پاکستان آن لائن)اسلامی اقدار، عقیدہ ختم نبوتﷺ، قانون توہین رسالت، ملک میں سول بالادستی، آئین کی حکمرانی اور اداروں کو آئین کے متعین کردہ حدود میں رہنے کی بات کرنا میرا جرم ہے،اپنے اس موقف کے سلسلے میں آخری حد تک جاؤں گا، میں حق چھپا کر گونگا شیطان نہیں بننا چاہتا۔  انسداد دہشتگردی عدالت میں اپنا موقف پیش کرتے ہوئے جمعیت علماءاسلام( ف) کے رہنما مفتی کفایت اللہ نے کہا کہ مذکورہ جرائم کی پاداش میں مجھے پانج بار پابندسلاسل کیاگیا، مجھ پر قاتلانہ حملہ ہوا، مجھے الیکشن میں ہرواگیااور مجھے ٹارچر کرنے کے لئے کئی حربے استعمال کئے گئے، اب بھی مجھے جان کا خطرہ ہے لیکن میں اپنے موقف پر قائم ہوں اور اس کے لیے آخری حد تک جاؤں گا اور کسی صورت کمپرومائز نہیں کر سکتا، مجھے نہیں بلکہ اداروں کو پیچھے ہٹنا ہوگا۔      سپریم کورٹ پریکٹس اینڈپروسیجر بل کیخلاف بنچ کی تشکیل،حکمران اتحاد نے مشترکہ اعلامیہ جاری کردیا    انہوں نے کہا کہ مجھے 13 اپریل کو تھری ایم پی او کے تحت جیل بھیجا گیا حالانکہ میرا تعلق تحریک لبیک سے نہیں ہے ،ہائی کورٹ نے میری ضمانت منظور کی لیکن میری گرفتاری چار ماہ قبل درج ہونے والے مقدمے میں ڈالی گئی حالانکہ میں چار ماہ تک مانسہرہ سمیت ملک کے مختلف مقامات پر تبلیغی اور تنظیمی سرگرمیوں میں مصروف رہا لیکن انہوں نے میری گرفتاری نہیں کی،جب اس مقدمے میں عدالت کی جانب سے مجھے ریلیف ملنے کی امید پیدا ہوئی تو اسی مقدمے میں دہشتگردی کی نئے دفعات شامل کر دی گئیں۔ مفتی کفایت اللہ نے کہا کہ ادارے جب آئین میں متعین کردہ حدود سے تجاوز کریں گے تو تنقید بھی برداشت کرنے کا حوصلہ رکھنا ہوگا،میری گرفتاری اظہار رائے کی آزادی پر قدغن ،انسانی حقوق کی خلاف ورزی اور بدترین سیاسی انتقام کا شاخسانہ ہے، مجھ پر مقدمہ قائم کرنے کے لئے ایک ٹی وی ٹاک شو کا سہارا لیا گیا ، میں بلا تفریق احتساب کے حق میں ہوں کیونکہ ایک پاکستان میں دو قانون نہیں چل سکتے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    انہوں نے کہا کہ عقیدہ ختم نبوتﷺ اور قانون توہین رسالت کے سلسلے میں ہمارے حکمران عالمی دباؤ کا شکار ہو جاتے ہیں ،پاکستان کی اسلامی شناخت، شہری حقوق کاتخفظ،سول بالادستی، آئین کی حکمرانی قائم کرنے کے سلسلے میں کسی قربانی سے دریغ نہیں کریں گے۔  مزید :  علاقائی -خیبرپختون خواہ -مانسہرہ -   