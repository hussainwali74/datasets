    مانسہرہ (ڈیلی پاکستان آن لائن) خیبر پختونخوا کے ضلع مانسہرہ میں 17 سالہ لڑکی کے ساتھ اجتماعی زیادتی کا دل دہلا دینے والا واقعہ پیش آیا ہے۔ نجی ٹی وی جی این این کے مطابق مانسہرہ میں 17 سالہ لڑکی کے ساتھ سفاک افراد نے اجتماعی زیادتی کی ، اس دوران وہ اپنے اس مکروہ فعل کی ویڈیو بھی بناتے رہے۔ انہوں نے صرف اسی پر بس نہیں کی بلکہ اپنی وحشت کی تسکین کیلئے بے بس لڑکی کا جسم سگریٹ سے بھی داغتے رہے۔ اجتماعی زیادتی کا یہ افسوسناک واقعہ پیش آنے پر مانسہرہ کے عوام میں سخت غم و غصہ پھیل گیا اور انہوں نے مارکیٹیں بند کرکے شدید احتجاج کیا۔      عمران خان کو پارٹی عہدے سے ہٹانے کی درخواست پررجسٹرا رآفس کا اعتراض ختم     ڈی پی او مانسہرہ صادق بلوچ کے مطابق دن کے وقت ویڈیو سامنے آنے کے بعد عوام کا سخت ردعمل آیا، ویڈیو کتنی پرانی ہے اس کے بارے میں کچھ کہا نہیں جاسکتا۔ پولیس نے کارروائی کرتے ہوئے دو ملزموں کو گرفتار کرلیا ہے جبکہ تیسرے ملزم کی تلاش جاری ہے۔  مزید :  علاقائی -خیبرپختون خواہ -مانسہرہ -   