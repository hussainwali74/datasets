    کوہاٹ(ڈیلی پاکستان آن لائن)کوہاٹ میں فائرنگ کے مختلف واقعات میں 7 افراد جاں بحق ہو گئے ۔ نجی ٹی وی ہم نیوز کے مطابق کوہاٹ کے علاقے کاغذی بازار میں موسیقی کی تقریب جاری تھی کہ دو فریقین نے ایک دوسرے پر فائرنگ کر دی،دونوں فریقین کے درمیان پرانی دشمنی تھی۔فائرنگ کے نتیجے میں 5 افراد موقع پر ہی جاں بحق ہو گئے جبکہ واقعہ میں 3 افراد زخمی بھی ہوئے۔ لاشوں اور زخمیوں کو قریبی ہسپتال منتقل کر دیا گیا،پولیس نے فائرنگ کرنے والے ایک زخمی شخص کو گرفتار کر لیا۔ فائرنگ کا دوسرا واقعہ کوہاٹ کے علاقے ڈھیری بانڈہ میں پیش آیا جس میں دو افراد جاں بحق اور ایک زخمی ہو گیا۔پولیس کے مطابق ڈھیری بانڈہ میں بچوں کی لڑائی کے دوران فائرنگ کی گئی جس میں باپ بیٹا جاں بحق ہوئے جبکہ زخمی ہونے والے شخص کو فوری طور پر قریبی ہسپتال منتقل کر دیا گیا۔      چیف جسٹس پاکستان کے خلاف ریفرنس آیا توکیا کریں گے ؟ صدر عارف علوی نے اعلان کر دیا      مزید :  علاقائی -خیبرپختون خواہ -کوہاٹ -   