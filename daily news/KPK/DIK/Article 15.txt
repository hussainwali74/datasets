    ڈیرہ اسماعیل خان (ویب ڈیسک) کینیڈا سے چند روز قبل واپس پاکستان آنے والے ڈاکٹر کی لاش گھر کے واش روم سے برآمد ہوئی ہے۔ نجی ٹی وی جیو نیوز کے مطابق  کینیڈا میں رہائش پذیر پاکستانی ڈاکٹر ذوالفقار عالم خان چند روز قبل ہی اپنے آبائی علاقے محلہ قصبان آئے تھے اور اپنے گھر میں اکیلے رہ رہے تھے۔ پولیس کا بتانا ہے کہ کسی قسم کا رابطہ نہ ہونے پر محلہ داروں نے ڈاکٹر ذوالفقار کے بھتیجے کو اطلاع دی اور جب گھر کی دیوار پھلانگ کر اندر گئے تو واش روم سے ان کی لاش برآمد ہوئی۔ پولیس کے مطابق متوفی ڈاکٹر کی فیملی کینیڈا میں رہائش پزیر ہے، واقعے کی ابتدائی رپورٹ درج کر کے لاش کو ہسپتال منتقل کر دیا گیا ہے، اہلخانہ کے وطن واپس پہنچنے کے بعد باقی کارروائی کا آغاز کیا جائے گا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -خیبرپختون خواہ -ڈیرہ اسماعیل خان -   