    ڈیرہ اسماعیل خان (ویب ڈیسک) خیبرپختونخوا کے ضلع ڈیرہ اسمٰعیل خان میں چیئرمین سینیٹ صادق سنجرانی کی گاڑی شادی کی تقریب سے واپسی پر حادثے کا شکار ہو گئی تاہم وہ حادثے میں محفوظ رہے۔حادثہ 30 اکتوبر کو پیش آیا جب گاڑی کا ہائیڈرولک بریک سسٹم خراب ہونے کے باعث گاڑی نے اپنا کنٹرول کھو دیا تھا۔ ڈان نیوز کے مطابق  حادثے کے دوران صادق سنجرانی کو کوئی نقصان نہیں پہنچا اور وہ دوسری گاڑی میں گھر روانہ ہوگئے۔چیئرمین سینیٹ کے ہمراہ وفاقی وزیر طلحہٰ محمود اور سینیٹر عبدالغفور حیدری بھی موجود تھے۔      چیف جسٹس پاکستان کے خلاف ریفرنس آیا توکیا کریں گے ؟ صدر عارف علوی نے اعلان کر دیا     دوسری جانب پنجاب میں کاڈی کھیسر پولیس سٹیشن کے قریب گاؤں خانوکھیل میں 29 اکتوبر کو شادی کی تقریب کے دوران دولہے نے چاقو سے حملہ کرکے اپنے بھائی کو قتل کردیا۔عینی شاہدین کے مطابق دلہے کا اپنے بھائی سے کسی بات پر جھگڑا ہوا تھا جس کی وجہ سے یہ واقعہ پیش آیا۔ رپورٹ کے مطابق پولیس حکام نے بتایا کہ دلہا محمد شاہد اور اس کے بھائی محمد زاہد کے درمیان کسی بات پر ہاتھا پائی ہوئی تھی، بعد ازاں دولہا نے پستول نکالی لیکن اہل خانہ کے منع کرنے پر دولہے نے پستول واپس رکھ لی تاہم کچھ دیر بعد دولہے نے اپنے 16 سالہ بھائی پر چاقو سے حملہ کرکے اسے شدید زخمی کردیا، زخمی شخص کو ضلع ڈیرہ کے ڈسٹرکٹ ہیڈکواٹرز ہسپتال منتقل کیا گیا جہاں وہ زخموں کے تاب نہ لاتے ہوئے چل بسا۔      پولیس نے عمران خان کو بے قصور قرار دیدیا    پولیس کے مطابق دولہا فرار ہوگیا ہے اور بعد ازاں پولیس نے واقعے کا مقدمہ درج کرکے ملزم کی تلاش شروع کردی ہے۔  مزید :  علاقائی -خیبرپختون خواہ -ڈیرہ اسماعیل خان -   