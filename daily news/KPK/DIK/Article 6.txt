    ڈی آئی خان(مانیٹرنگ ڈیسک) خیبرپختونخوا کی گومل یونیورسٹی نے طلباء و طالبات کے مخلوط اجتماعات پر پابندی عائد کر دی۔ ڈیلی ڈان کے مطابق یونیورسٹی انتظامیہ کی طرف سے ایک نوٹیفکیشن جاری کیا گیا ہے جس میں سکیورٹی وجوہات کی بناء پر کسی بھی طرح کے سیاسی و غیر سیاسی اجتماعات پر بھی پابندی عائد کی گئی ہے۔ نوٹیفکیشن میں کہا گیا ہے کہ ملک اور علاقے میں سکیورٹی کی مخدوش صورتحال اور حکومت کے انتباہ کے باعث یونیورسٹی میں کسی بھی طرح کے سیاسی و غیر سیاسی اجتماعات پر پابندی عائد کی جاتی ہے۔ اس پابندی کا اطلاق فوری طور پر ہو گا۔ ڈیلی ڈان سے گفتگو کرتے ہوئے یونیورسٹی کے وائس چانسلر پروفیسر ڈاکٹر شکیب اللہ نے تصدیق کی کہ یونیورسٹی میں طلبہ و طالبات کے کسی بھی طرح کے اختلاط پر پابندی عائد کی گئی ہے۔ یونیورسٹی میں طلباء و طالبات کے اکٹھے گھومنے پر بھی پابندی ہو گی۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    ڈاکٹر شکیب اللہ کا کہنا تھا کہ طلباء و طالبات کو ان کے ڈیپارٹمنٹس کے باہر ملنے سے بھی منع کر دیا گیا ہے۔ طالبات کو محتاط رہنا چاہیے اور خود کو کلاس رومز تک محدود رکھنا چاہیے۔یونیورسٹی انتظامیہ کی طرف سے یہ فیصلہ طالبات کے تحفظ کی غرض سے ہی کیا گیا ہے۔  مزید :  علاقائی -خیبرپختون خواہ -ڈیرہ اسماعیل خان -   