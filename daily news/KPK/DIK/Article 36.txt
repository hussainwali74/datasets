    ڈیرہ اسماعیل خان ( ڈیلی پاکستان آن لائن ) خرم نواز گنڈا پور کے بھائی عمر امین گنڈا پور نے نا اہلی کے فیسلے کے خلاف قانونی اور احتجاج کا راستہ اختیار کرنے کا اعلان کر دیا۔ ڈیرہ اسماعیل خان میں علی امین ہاؤس میں  عمر امین نے الیکشن کمیشن کی جانب سے نا اہلی کے فیصلے پر قانونی ماہرین سےمشاورت کی ۔   عمر امین گنڈا پور نے کہا کہ فیصلہ میرے اورعلاقے  کے عوام کیلئے غیر متوقع ہے، امید ہے سپریم کورٹ عبوری ریلیف دے گی۔ عمر امین گنڈا پور نے مزید کہا کہ مجھے کوئی وارنگ نہیں دی گئی تھی، الیکشن کمیشن کے فیصلے کے خلاف  قانونی راستہ اختیار کریں گے ،آخری راستہ احتجاج ہوگا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    واضح رہے کہ الیکشن کمیشن نے علی امین گنڈا پور  ضابطہ اخلاق کی خلاف ورزی سے متعلق کیس کا فیصلہ سنادیا ہے جس میں   علی امین گنڈا پور کے بھائی عمر امین گنڈاپور کو نااہل قرار دیدیا گیاہے ۔ تفصیلات کے مطابق الیکشن کمیشن نے علی امین گنڈا پور کو انتخابی مہم سے روک دیاہے اور ان کے ڈی آئی خان جانے پر پابندی ختم کر دی ہے ، الیکشن کمیشن نے علی امین گنڈا پور کے بھائی عمر امین گنڈا پور کو نااہل قرار دیدیا ہے ، عمرامین گنڈا پور میئر ڈیرہ اسماعیل خان کے امیدوار تھے ۔ علی امین گنڈا پور کو عوامی خطاب سے روک دیا گیا ہے تاہم وہ گھریلو تقریبات میں شریک ہو سکیں گے۔پی ٹی آئی کے امیدوار میئر ڈی آئی خان کی نشست پر الیکشن نہیں لڑسکیں گے ۔ کیس کا فیصلہ چیف الیکشن کمشنر نے پڑھ کر سنایا۔فیصلے میں کہا گیاہے کہ علی امین نے پھر خلاف ورزی کی تو سخت کارروائی کی جائے گی ۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  قومی -سیاست -علاقائی -خیبرپختون خواہ -ڈیرہ اسماعیل خان -   