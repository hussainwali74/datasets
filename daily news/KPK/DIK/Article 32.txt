    ڈیرہ اسماعیل  خان (ڈیلی پاکستان آن لائن) خیبر پختونخوا کے ضلع ڈیرہ اسماعیل خان (ڈی آئی خان) میں دہشت گردوں کے حملے کے نتیجے میں پانچ پولیس اہلکار شہید اور ڈی ایس پی زکمی ہوگئے۔ نجی ٹی وی اے آر وائی نیوز کے مطابق کلاچی میں دہشت گردوں کی جانب سے پولیس موبائل پر راکٹ داغا گیا جس کے نتیجے میں گاڑی میں آگ لگ گئی۔ راکٹ داغنے کے بعد دہشت گردوں نے فائرنگ بھی کی۔ پولیس کا کہنا ہے کہ دہشت گردی کی اس واردات میں پانچ اہلکار شہید ہوئے ہیں جب کہ ڈی ایس پی کلاچی فضل سبحان سمیت تین اہلکار زخمی ہوگئے ہیں جنہیں ضلعی ہسپتال منتقل کردیا گیا ہے۔ پولیس کے مطابق حملے کے بعد دہشت گرد فرار ہوگئے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  Breaking News -اہم خبریں -قومی -دفاع وطن -علاقائی -خیبرپختون خواہ -ڈیرہ اسماعیل خان -   