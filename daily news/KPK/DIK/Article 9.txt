    ڈی آئی خان(ڈیلی پاکستان آن لائن)وزیراعظم شہباز شریف نے کہاہے کہ عمران نیازی نے پاکستان کو دیوالیہ کرنے کی کوشش کی،ہماری مخلوط حکومت نے پاکستان کو دیوالیہ ہونے سے بچا لیا۔ ڈی آئی خان میں خیبرپختونخوا کیلئے منصوبوں کے سنگ بنیاد کی تقریب سے خطاب کرتے ہوئے وزیراعظم شہبازشریف نے کہاکہ سابق حکومت کی غلط پالیسی کے باعث ملک میں تباہی آئی،گزشتہ حکومت میں برادر ممالک ہم سے ناراض ہوئے، پاکستان کی عزت کو عمران نیازی نے خاک میں ملایا۔ ان کاکہناتھا کہ تحفہ کسی وزیراعظم کو نہیں بلکہ اس ملک کے عوام کو ملتا ہے، تحفہ بیچنے سے پاکستان کی بے توقیری ہوئی ہے،سعودی عرب نے محبت بڑھانے کیلئے پاکستان کو تحائف دیئے، انہوںنے تحفے بیچ کر ان کی محبت کا جنازہ نکال دیا.      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    ہماری مخلوط حکومت نے پاکستان کو دیوالیہ ہونے سے بچا لیا، عمران خان کی حکومت نے معیشت کا بیڑہ غرق کردیا،عمران نیازی نے پاکستان کو دیوالیہ کرنے کی کوشش کی۔حکومتی مشینری اور تمام ادارے پاکستان کو اس حالت سے نکالیں گے۔  مزید :  قومی -علاقائی -خیبرپختون خواہ -ڈیرہ اسماعیل خان -   