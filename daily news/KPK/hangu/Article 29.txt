    ہنگو (ویب ڈیسک) ہنگو بڑی تباہی سے بچ گیا، مرکزی بس اڈے پر 2 بم ناکارہ بنادئیے گئے، سکیورٹی اداروں نے بم نصب کرنے والے 5 مشتبہ افراد کو حراست میں لے لیا۔ ڈسٹرکٹ پولیس آفیسر (ڈی پی او) نے صحافیوں سے گفتگو کرتے ہوئے کہا کہ پولیس کو ضلع ہنگو کے علاقے تل میں واقع بس اڈے کے مرکزی دروازے پر ٹائم بم نصب کرنے کی اطلاع ملی تھی جس پر اس علاقے کا گھیراﺅ کرکے بم برآمد کئے گئے اور بم ڈسپوزل سکواڈ نے انہیں ناکارہ بنادیا۔ ڈی پی او کے مطابق بم ناکارہ بنانے کے بعد خیبرپختونخوا کے 4 ضلعوں کے مختلف علاقوں میں سرچ آپریشن کے دوران 205 مشتبہ افراد کو گرفتار کیا جن میں بم نصب کرنے والے 5 مشتبہ افراد بھی شامل ہیں۔      کراچی: آتشزدگی سے متاثرہ فیکٹری کی عمارت منہدم، 4 فائر فائٹرز جاں بحق    معروف پاکستانی حاملہ اداکارہ کی ایسی تصویر منظر عام پر آگئی کہ انٹر نیٹ پر ہنگا مہ برپا ہو گیا  مزید :  ہنگو -   