    چترال(ڈیلی پاکستان آن لائن)امیر جماعت اسلامی سینیٹر سراج الحق نے کہا ہے کہ 72 سال سے ایک ہی قماش کے لوگ اقتدار پر مسلط ہیں،موجودہ حکومت  میں بھی وہی لوگ ہیں جو پہلے پیپلز پارٹی ،مسلم لیگ اور پرویز مشر ف کے ساتھ تھے،آج ملک میں مہنگائی،بے روزگاری،غربت اور لوڈشیڈنگ کا اصل مجرم یہی ٹولہ ہے، تبدیلی کے نام پر تباہی لانے والوں نے عوام کو زندہ در گور کر دیاہے،موجودہ حکومت نے پاکستان کو مدینہ کی طرز پر اسلامی ریاست بنانے کا نعرہ لگا کر قوم کو دوسری بار دھوکہ دیا،اربوں ڈالر کے قرض اور امداد ملنے کے باوجود عوام کو کوئی ریلیف نہیں دیا جا سکا،نا اہل حکومت مہنگائی اور بےروزگاری کی مصیبت لائی، ازالہ نہ ہوا تو عوام اٹھ کھڑے ہوں گے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    جامعہ اقامت دین چترال میں ختم بخاری اور فارغ التحصیل طلبہ کی دستار بندی کی تقریب سے خطاب کرتے ہوئے سینیٹر سراج الحق کا کہنا تھا کہ مصنوعی اور کاسمیٹکس تبدیلیوں سے حالات سدھر نہیں سکتے،ایک ہی طرح کے لوگوں کو حکومتی پارٹی میں جمع کر کے تبدیلی نہیں لائی جاسکتی،حالات دن بدن بدترین اور گھمبیر ہورہے ہیں،مہنگائی اور بے روزگاری قابو سے باہر ہوچکی ہے،روپے کی قدر یتیم کے آنسوؤں کی طرح گر رہی ہے،تبدیلی کے نام پر تباہی لانے والوں نے عوام کو زندہ در گور کر دیاہے،حقیقی اور پائیدار تبدیلی کے لیے قوم جماعت اسلامی کا ساتھ دے ۔سینیٹر سراج الحق نے کہاکہ نام نہاد جمہوری دور ہو یا فوجی آمریت ، اسی ٹولے کے وارے نیارے رہے ہیں،جو لوگ کل مشرف کی کابینہ میں تھے،آج وہی پی ٹی آئی حکومت کے وزیر مشیر ہیں،یہی لوگ پی پی اور مسلم لیگ کی حکومتوں میں بھی شامل رہے، آج ملک میں مہنگائی ، بے روزگاری ، غربت اور لوڈشیڈنگ کا اصل مجرم یہی ٹولہ ہے،اشرافیہ کے اس ٹولے نے ایسٹ انڈیا کمپنی کے ساتھ وفاداری اور قوم سے بے وفائی اور غداری کے انعام میں جاگیریں حاصل کیں، قومی بنکوں سے اربوں روپے کے قرضے لے کر کارخانے لگائے اور پھر قرضہ واپس کرنے کی بجائے جعلی کلیم کر کے نہ صرف وہ قرضے ہڑپ بلکہ سرکاری انشورنس کمپنیوں کو بھی کنگال کیا،یہ لوگ اقتدار میں آ کر دولت کے انبا ر لگاتے رہے،ملک کا مزدور اور کسان خون پسینہ ایک کرنے کے باوجود فاقہ کشی پر مجبور رہا ۔        بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     سینیٹر سراج الحق نے کہاکہ لاکھوں قربانیاں دے کر اسلام کے نام پر حاصل کیے گئے پاکستان کو آج تک اسلام کے بابرکت نظام سے محروم رکھنے والے یہی لوگ ہیں،سیکولر اور لبرل ازم کے نام پر ملک کی نظریاتی شناخت ختم کرنے کی سازشوں میں مصروف یہ ٹولہ عام آدمی کو اسی طرح محروم اور مجبور رکھنا چاہتا ہے ۔انہوںنے کہاکہ موجودہ حکومت نے پاکستان کو مدینہ کی طرز پر اسلامی ریاست بنانے کا نعرہ لگا کر قوم کو دوسری بار دھوکا دیا،پہلے پاکستان کا مطلب کیا لاالہ الا اللہ ،جس پر ستر سال گزرنے کے باوجود عمل نہیں ہوا اور اب مدینہ کی ریاست پر عوام کو دھوکہ دیا گیا،ووٹ لینے کے بعد حکمران اپنے تمام وعدے بھول چکے ہیں،ایک کروڑ نوکریاں اور پچاس لاکھ گھر دینے کے وعدے یاد دلائے جائیں تو یہ رات گئی بات گئی کا رویہ اپنا لیتے ہیں ۔        اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا    سینیٹر سراج الحق نے کہاکہ قوم جس تبدیلی کی راہ دیکھ رہی ہے وہ صرف قرآن و حدیث کا علم حاصل کر کے اس پر عمل کرنے والے ہی لاسکتے ہیں ،قوم نے جمہوریت اور آمریت سمیت تمام نظاموں کو بار بار آزمایا لیکن ایک بار بھی قرآن کے نظام اور نظام مصطفیﷺ کو موقع نہیں دیا گیا،ملک کا دستور اسلامی ہے مگر کسی حکومت نے بھی اس دستور پر عمل نہیں کیا،جس کی وجہ سے آج مہنگائی اور قرضوں کا کوڑا بن کر اللہ کا عذاب ہمارے اوپر برس رہاہے ۔  مزید :  قومی -علاقائی -خیبرپختون خواہ -چترال -   