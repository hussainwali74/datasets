    چترال (آن لائن) چترال شہر میں نیو بازار کے عقب میں واقع ایک رہائشی کمرے میں ہیٹر کے لئے استعمال کئے جانے والے سیلنڈر سے گیس لیک ہونے سے دو افراد مردہ پائے گئے جن میں ایک چترال پولیس کا سب انسپکٹر رحمت الدین اور دوسران کارشتہ دار نصیر الدین ہے،مرنے والے دونوں افراد کا تعلق کریم آباد کے گاؤں ہنجیل سے تھا۔ عینی شاہدین نے بتایاکہ ہفتے کے روز جب ان کا کمرہ عرصے تک بند رہا تو قریبی کمرے میں رہائش پذیر افراد نے پولیس کو اطلاع کردی جس پر اُن کے کمرے کا دروازہ توڑکردیکھا تو دونوں دم گھٹ جانے کے باعث جاں بحق ہوچکے تھے جبکہ کمرے میں گیس بھری ہوئی  تھی۔ دونوں لاشوں کو ڈسٹرکٹ ہیڈ کوارٹرز ہسپتال میں پوسٹ مارٹم کرنے کے بعد گاؤں روانہ کردی گئیں۔ پولیس آفیسر رحمت الدین  کانماز جنازہ پولیس لائن میں پڑھایا گیا جس میں ڈسٹرکٹ پولیس آفیسر وسیم ریاض خان موجود تھے ۔      الیکشن ایکٹ کی شق 57 ون اور 58 میں ترامیم کا معاملہ، چیئرمین سینیٹ نے پارلیمانی کمیٹی تشکیل دیدی     مزید :  علاقائی -خیبرپختون خواہ -چترال -   