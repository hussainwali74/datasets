    پشاور(ڈیلی پاکستان آن لائن) کمشنر بنوں ڈویژن شوکت علی یوسفزئی نے کہا ہے کہ ناجائز تجاوزات کا خاتمہ اور سرکاری زمینوں کو قابضین سے واگذار کرنا انتظامیہ کی ذمہ داری ہے،ضلع بنوں میں تجاوزات کے خلاف جاری آپریشن میں اب تک اربوں روپوں کی تقریباً 31 کنال سرکاری اراضی واگزار کرکے سرکاری تحویل میں لے لی گئی ہے اس سلسلے میں انتظامیہ اپنی ذمہ داری پوری کرے گی اور کسی قسم کی روکاوٹ کو خاطر میں نہیں لائے گی، پورے بنوں ڈویژن میں ناجائز قبضے کو قبضہ مافیا سے واگزار کرایا جائےگا، یہ آپریشن کسی کے کہنے پر نہیں بلکہ صوبائی حکومت کے وقتاً فوقتاً احکامات کے مطابق ہو رہا ہے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    ڈپٹی کمشنر بنوں محمد زبیر خان نیازی، ایڈیشنل ڈپٹی کمشنر بنوں شبیر خان، ریجنل میونسپل آفیسر عتیق الرحمان اور تحصیل میونسپل آفیسر بنوں نویدخان کے ہمراہ میڈیا سے گفتگو کرتے ہوئے کمشنر بنوں ڈویژن شوکت علی یوسفزئی نے کہا کہ اب تک تقریباً 31 کنال سے زائد زمین قبضہ مافیا سے واگزار کرالی گئی ہے جس کی  موجودہ مارکیٹ ویلیو  تقریباً پانچ ارب اکتیس کروڑ روپے سے زائد ہے، یہ ایک انتظامی ذمہ داری ہے جس میں بعض مفاد پرست عناصر اپنے مفاد کی خاطر لوگوں کو جذباتی بنا کر سٹیٹ کے خلاف اکسا رہے ہیں۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     کمشنر بنوں نے واضح کیا کہ واگزار کی گئی سرکاری زمین عوام کی فلاح و بہبود کے لیے استعمال میں لائی جائے گی جن میں پارک، فوڈ سٹریٹ اور ٹی ایم اے کے تحت کمرشل پلازے بنائے جائیں گے جس سے کوئی خاص ٹولہ نہیں بلکہ عام عوام اور تاجر مستفید ہوں گے۔ کمشنر بنوں نے کہا کہ بنوں کے ساتھ ساتھ لکی مروت اور شمالی وزیرستان کے ڈپٹی کمشنروں کو بھی ناجائز تجاوزات کے خلاف مہم تیز کرنے کی ہدایت کر دی گئی ہے۔ یاد رہے کہ بنوں انتظامیہ نے پچھلے تین دنوں سے بنوں شہر میں غیر قانونی تجاوزات گرانے اور سرکاری ملکیت واگزار کرانے کیلئے بڑے پیمانے پر آپریشن شروع کیا ہے جس کے دوران مال منڈی، مزری منڈی اور بکرا منڈی سمیت کئی علاقوں میں ناجائز تجاوزات مسمار کی گئیں۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا     مزید :  علاقائی -خیبرپختون خواہ -بنوں -   