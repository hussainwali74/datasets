    بنوں(مانیٹرنگ ڈیسک) بنوں میں قتل ہونے والے 4نوجوانوں کے قاتلوں کی عدم گرفتاری پر دھرنا شدید بارش کے باوجود جاری ہے، گزشتہ روز صوبائی وزیر ٹرانسپورٹ ملک شاہ محمد اور سابق رکن اسمبلی عدنان وزیر بھی لواحقین کے ساتھ اظہار یکجہتی کے لیے دھرنے میں شریک ہوئے۔ لواحقین مقتولین کی میتیں پولیس سٹیشن کے باہر رکھ کر دھرنا دے رہے ہیں اور ان کے ہمراہ سینکڑوں علاقہ مکین بھی شامل ہیں۔  ڈیلی ڈان کے مطابق چاروں نوجوان شکار کھیلنے گئے تھے، جہاں انہیں قتل کرکے ان کی لاشیں دفن کر دی گئی تھیں۔لاشیں چار روز قبل برآمد ہوئیں، جس کے بعد سے ورثاءاحتجاج کر رہے ہیں۔ مظاہرین کا کہنا ہے کہ مقتولین کو گزشتہ برس بھی اغواءکیا گیا تھا اور تب بھی پولیس نے کوئی کارروائی نہیں کی تھی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     پولیس نے نامعلوم افراد کے خلاف نوجوانوں کے قتل کا مقدمہ درج کر لیا ہے تاہم ورثاءایف آئی آر سے مطمئن نہیں ہیں۔ پولیس کے مطابق تین ہفتے قبل یہ چاروں نوجوان لاپتہ ہوئے تھے۔ ان میں سے ایک نوجوان کو تیز دھار آلے سے، دوسرے کو گولی مار کر اور باقی دونوں کو پتھر مار کر قتل کیا گیا۔  مزید :  علاقائی -خیبرپختون خواہ -بنوں -   