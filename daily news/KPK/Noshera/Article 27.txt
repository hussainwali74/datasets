    پشاور (ڈیلی پاکستان آن لائن)  پاکستان تحریک انصاف نے وزیر دفاع پرویز خٹک  کے بھائی لیاقت خٹک سے وزارت واپس لے لی۔ لیاقت خٹک کےپاس خیبر پختونخوا کے صوبائی وزیر برائے آبپاشی کا قلمدان تھا جو گزشتہ روز کے الیکشن کے باعث واپس لے لیا گیا ہے، لیاقت خٹک کو وزارت سے ہٹائے جانے کا  نوٹیفکیشن بھی جاری کردیا گیا ہے۔ خیال رہے کہ پی کے 63 نوشہرہ کے ضمنی الیکشن میں گزشتہ روز مسلم لیگ ن کے امیدوار نے کامیابی حاصل کی جس کی بنیادی وجہ تحریک انصاف کے آپس کے اختلافات تھے۔ مذکورہ حلقے میں پرویز خٹک کے بھائی لیاقت خٹک اپنے بیٹے کو ٹکٹ دلوانا چاہتے تھے لیکن جب انہیں ٹکٹ نہیں ملا تو انہوں نے تحریک انصاف کے امیدوار کی ڈٹ کر مخالفت کی جس کے باعث حکمران جماعت کو 2013 کے بعد پہلی بار اس حلقے میں ناکامی کا منہ دیکھنا پڑا۔      میانمار کی فوج کا  ایک عوامی اجتماع پر فضائی حملہ، بچوں سمیت 100 افراد ہلاک     مزید :  علاقائی -خیبرپختون خواہ -پشاور -نوشہرہ  -Breaking News -   