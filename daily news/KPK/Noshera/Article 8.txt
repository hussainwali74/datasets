    نوشہرہ (ڈیلی پاکستان آن لائن) وزیر دفاع پرویز خٹک کے بھتیجے احد خٹک نے پاکستان تحریک انصاف (پی ٹی آئی) چھوڑ کر پاکستان پیپلز پارٹی (پی پی پی) میں شمولیت اختیار کرلی۔ پرویز خٹک کے بھائی رکن خیبر پختونخوا اسمبلی لیاقت خٹک کے صاحبزادے احد خٹک نے سینکڑوں ساتھیوں سمیت پی پی میں شمولیت اختیار کرلی۔ انہوں نے پی ٹی آئی سے راہیں جدا کرنے کا اعلان سابق چیئرمین سینیٹ نیئر بخاری کے ہمراہ پریس  کانفرنس میں کیا۔ اس موقع پر احد خٹک کا کہنا تھا کہ پی ٹی آئی کے عوام سے کیے گئے وعدے جھوٹے نکلے، پرویز خٹک کے ساتھ کوئی لینا دینا نہیں ہے، نوشہرہ میں سیاسی انتقام عروج پر ہے، پیپلز پارٹی نے عزت دی   اور حلقے کے عوام بھی ان کے ساتھ ہیں۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    اس موقع پر نیئر بخاری نے اعلان کیا کہ چیئرمین پیپلز پارٹی بلاول بھٹو زرداری  پرویز خٹک کے آبائی علاقے مانکی شریف میں 19 نومبر کو جلسے سے خطاب کریں گے۔ خیال رہے کہ لیاقت خٹک اور احد خٹک کے طویل عرصے سے تحریک انصاف اور پرویز خٹک کے ساتھ اختلافات ہیں۔ نوشہرہ میں ہونے والے ضمنی الیکشن کے دوران بھی انہوں نے تحریک انصاف کے امیدوار کی مخالفت کی تھی۔ انہوں نے  کچھ روز قبل تحریک انصاف چھوڑنے کا اعلان کیا تھا۔  مزید :  قومی -علاقائی -خیبرپختون خواہ -نوشہرہ  -   