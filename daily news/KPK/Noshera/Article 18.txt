    نوشہرہ ( ڈیلی پاکستان آن لائن ) مسلم لیگ ن کے صوبائی صد ر انجینئر امیر مقام نے کہا ہے کہ وزیر اعظم عمران خان نے اس ملک کو خیراتی بنادیا ہے، ہر دوسرے ملک سے خیرات مانگتے پھر رہے ہیں، سعودی عرب اور دبئی کے شیخوں کی ڈرائیور ی سے نہ ملک کی بہتری ہو گی اور نہ ہی غریب عوام کا پیٹ بھرے گا ، احتساب کے دعوے کرنے والے عمران خان پہلے اپنا احتساب کریں اورقوم کے سامنے یہ ثابت کریں کہ اسرائیل اور انڈیا سےآپ کے اکاؤنٹ میں پیسے نہیں آئے۔ تحریک انصاف کے صوبائی رہنما فیاض الرحمان اوردرجنوں ساتھیوں کی مسلم لیگ ن میں شمولیت کے موقع پر تقریب سے خطاب کرتے ہوئےانجینئر امیر مقام نے کہا کہ سلیکٹڈ وزیراعظم عمران خان نے ملک کوآئی ایم یف اور ورلڈ بنک کے رحم و کرم چھوڑ دیا ہے اور سٹیٹ بنک کو بھی گروی رکھ رہا ہے ،غریب عوام مہنگائی ،روزی روٹی اور سمیت یوٹیلیٹی بلوں کی ادائیگیوں کے دلدل میں دھنسے جارہے ہیں       سابق وزیراعظم تنویر الیاس کی درخواست پر اعتراض ختم، سماعت کیلئے مقرر    انہوں نے کہا کہ عمران خان جھوٹ اور یوٹرن کا ماسٹر ہے، فلسطین کے مسئلہ پر بھی جھوٹ پر جھوٹ بولا جا رہا ہے کہ نواز شریف نے کوئی بیان نہیں دیا ،شہباز شیریف نے پارلیمنٹ میں اس حوالے سے خصوصی خطاب کیا ، ناموس رسالت ﷺ اور فلسطینیوں کے ساتھ اظہار یکجہتی کےلیےپارلیمینٹ کاا جلاس ہوا لیکن عمران نیاز ی دونوں اجلاسوں میں شریک نہیں ہوئے،وزیر اعظم عمران خان پر سوالیہ نشان اٹھ رہا ہے کہ وہ کس کے ساتھ ہیں؟عمران خان قوم کے سامنے اپنی پوزیشن واضح کریں کہ وہ کس کے ساتھ ہیں؟  امیر مقام نےکہا کہ وزیر اعظم خود چوروں کا سردار ہے ،اسے صرف اپوزیشن چور نظر آتی ہے ،ایک روٹی کی قیمت بیس سے تیس روپے تک پہنچ گئی جبکہ بیس کلو آٹے کا تھیلا کہاں سے کہاں تک پہنچ گیا ہے ، جھوٹے اعداد شمار دیکر عوام کو دھوکا دیا جا رہا ہے،خود کو صادق اور امین کہنے والے عمران خان کی حکومت میں چینی سو روپے سے تجاوز کر گئی ،بجلی، گیس کا بل بھی ڈبل آتا ہے مفت علاج کا دعوی کرنے والے عمران خان ہمیں بھی بتائیں کہ ہو کونسا ہسپتال ہے جہاں پر غریب عوام کا مفت علاج ہوتا ہے؟عمران خان کی حکومت میں مہنگائی اور بے روز گاری کی وجہ سے لوگ خود کشیوں پر مجبور ہوگئے ہیں ۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا     مزید :  علاقائی -خیبرپختون خواہ -نوشہرہ  -   