    نوشہرہ (ویب ڈیسک)صوبائی وزیر آبپاشی لیاقت خٹک نے خود کو بے اختیار وزیر قرار دیتے ہوئے وزیر اعظم عمران خان سے ملاقات کا وقت مانگ لیا  اور کہا ہے کہ اب مزید خاموش نہیں رہ سکتا، وقت آگیا ہے کہ اب پارٹی سربراہ اور قوم کو حقائق سے آگاہ کرکے اپنے  ضمیر کا بوجھ ہلکا کرلوں، ان کاکہناتھاکہ آج تک یہ بھی سمجھ نہیں آسکی کہ  میری وزارت کون چلا رہا ہے ؟ پیرسباق میں جلسہ سے خطاب کرتے ہوئے لیاقت خٹک کاکہناتھاکہ میڈیا کے ذریعے عمران خان میری بات سنے، انیہں کچھ لوگ دھوکہ دے رہے ہیں، عمران خان مجھے پانچ منٹ دیں تاکہ میں ان کو ساری کہانی سناؤں، کون کون سازشیں پارٹی کے اندر کر رہا ہے،سب مجھے معلوم ہیں ، منسٹر میں ہوں بات کسی اور کی مانی جارہی ہے،ہمارے ساتھ انتقامی کاروائیاں ہو رہی ہیں، ہمارے دوستوں کے تبادلے کئے جارہے ہیں، اپنی مرضی کے آفیسر لگائے جاتے ہیں۔      قتل اور اقدام قتل کے مقدمے میں مطلوب ملزم الطاف حسین انٹرپول کے ذریعے گرفتار    لیاقت خٹک نے کہا کہ عمران خان عوام نے آپ کو ووٹ تبدیلی کیلئے اس لئے دیا تھا تاکہ عوام کو انصاف کی فراہمی ہو، میں یہ بھی جانتا ہوں عمران خان ایک سچا لیڈر ہےاور ملک میں حقیقی تبدیلی چاہتا ہے۔ انہوں نےکسی وزیر یا اپنے بھائی کا نام لیے بغیر  کہا کہ وزیراعظم نوٹس لیں کہ ان کے محکمے میں وفاقی وزیر کیوں مداخلت کررہا ہے۔  مزید :  سیاست -علاقائی -خیبرپختون خواہ -نوشہرہ  -   