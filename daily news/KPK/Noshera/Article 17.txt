    نوشہرہ (ڈیلی پاکستان آن لائن)وزیر دفاع پرویز خٹک نے کہا ہے کہ اپوزیشن اتحاد پاکستان ڈیمو کریٹک موومنٹ( پی ڈی ایم) اب دو جماعتی اتحاد بن چکا ہے،تحریک انصاف(پی ٹی آئی )حکومت اپنی آئینی مدت ضرور پوری کرے گی۔ نجی ٹی وی کے مطابق نوشہرہ میں کارکنوں سے خطاب کرتےہوئے پرویز خان خٹک نے کہا کہ اپوزیشن جماعتیں عوام کے اندر اپنا اعتماد کھو چکی ہے، پی ڈی ایم دو جماعتی (ن لیگ، جے یو آئی) کا اتحاد بن گیا ہے، پی ڈی ایم کی جماعتیں آپس میں الجھ گئی ہیں۔وزیر دفاع نے کہا کہ پی ٹی آئی حکومت اپنی آئینی مدت ضرور پوری کرے گی،وزیر اعظم عمران خان کی اقتصادی ٹیم نے معاشی صورتحال بہتری کی جانب گامزن کردی ہے، آنے والا بجٹ عوام دوست ہوگا۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی     مزید :  علاقائی -خیبرپختون خواہ -نوشہرہ  -   