    نوشہرہ(ڈیلی پاکستان آن لائن)عوامی نیشنل پارٹی(اے این پی)کے مرکزی سیکرٹری جنرل میاں افتخار حسین نے کہا ہے کہ افغانستان سے امریکہ نکل رہا ہے، موجودہ صورت حال انتہائی نازک ہے، ایسی صورت حال میں اکثر میرے خلاف دائرہ تنگ کیا جاتا ہے ،2010ء سے لیکرآج تک کسی نہ کسی طریقے سے مجھے اذیت سے گزار اجاتا ہے۔ نوشہرہ میں میڈیا سے گفتگو کرتے ہوئے میاں افتخار حسین نے کہا کہ اخباری ایجنسی نے میرے شہید بیٹے کے کیس کے جو خبر شائع کی اس پر مجھے انتہائی افسوس ہوا ہے، یہ خبر ایسے وقت میں دی گئی کہ ملک میں ایک بارپھردہشتگرد منظم ہورہے ہیں، میں واضح کر دینا چاہتا ہوں کہ میری لڑائی کسی فرد کے خلاف نہیں ، میری کوئی ذاتی دشمنی نہیں،نہ کوئی جائیداد کا تنازعہ ہےاورنہ میر ا کوئی ایسا ذریعہ معاش ہے،جس سے میرے لیے کوئی مسئلہ بنے یا مجھے کسی بات پر ندامت ہو ،میرے اباؤ و اجداد نے شرافت کی زندگی گزاری اور میں خود بھی 1988ء سے عوامی سیاست کرتا آرہا ہوں  اور میرے اوپر کوئی داغ نہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    میاں افتخار حسین نے کہا کہ جب خیبرپختونخوا میں ہماری حکومت بنی اس وقت دہشت گردی انتہا پر تھی اور ریاست کابیانیہ دہشتگردی کے خاتمے کی پالیسی پر گامزن تھا،میں حکومت کا ترجمان تھااور اسی ریاستی پالیسی کو میں نے پروان چڑھا یا اور اسی کے پاداش میں میرے اکلوتے بیٹے کو نشانہ بنایا گیا، اس میں باقاعدہ ایف آئی آر درج ہوئی، مدعی اس میں موجود تھے ،پھر پولیس نے خود اپنے کارندوں کے ذریعے کچھ لوگوں کو شامل تفتیش کیا، گیارہ سال گزر گئے، بانڈہ نبی کا ایک شخص جو کہ صالح خانہ میں پیش امام تھا اور اس کو پولیس نے نامزدکیا تھا جبکہ ہماری ایف آئی آر نامعلوم افراد کے خلاف تھی، گیارہ سال گزرنے کے باوجود نہ تو کوئی گرفتار ہو ا اور نہ ہی کسی کے خلاف تفتیش کی گئی، ہر باریہ کہا گیا ہمارے ہاتھ کوئی نہ لگ سکا ،اس دوران کراچی میں تحریک طالبان کا کمانڈر قیوم گرفتار ہوا جو کہ کراچی میں سات دہشت گردی کے واقعات ٹارگٹ کلنگ میں مطلوب تھا۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     میاں افتخار حسین نے کہا کہ تفتیش کے دوران طالبان کمانڈر قیوم نے میاں راشد حسین شہید کی شہادت کی ذمہ داری خود قبول کی ،دہشت گرد کمانڈر قیوم خودکہتاہے کہ میں بیت اللہ محسود کے ہاں تربیت حاصل کرچکا ہوں اور پھر مجھے حکیم اللہ محسودکے حوالے کیا اور اس نے مجھے پنجابی دہشت گرد کمانڈر کے پاس تربیت کے لیے بھیجا اور اسی طرح میں نے طالبان کمانڈ حکیم اللہ محسود کی سرپرستی میں کارروائیاں جاری رکھی ، اسی دوران مجھے میاں راشد شہید کو قتل کرنے کا ٹاسک ملا اور اس نے مجھے دو بندے دیے، ایک کا نام نقیب اللہ اور دوسرے کا نام کلیم اللہ تھا ، مجھے سفید کورولا گاڑی دیکر پبی بھجوایااور ہم نے پشاور کے ایک ہوٹل میں رات گزاری جو حکیم اللہ محسود کا جا ننے والا تھا ،کمانڈر قیوم کے مطابق میاں راشد حسین شہید کی جاسوسی کی ذمہ داری قلیم اللہ نقیب اللہ کی تھی اور یہ نیٹ ور ک 2012 میں آشکارہ ہوا ۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا    میاں افتخار حسین نے کہا کہ مجھے حق حاصل ہے کہ میں پولیس سے پوچھوں کے اتنی معلومات ملنے کے باوجود کیا پیش رفت ہوئی؟ایک دہشت گرد سند ھ میں پکڑا گیا، اس نے پوری معلومات دی اور اپنے ساتھیوں کے نام بتائے لیکن گیارہ سال گزرنے کے باوجو د اج تک خیبر پختون پولیس نے تو وہ افراد گرفتارکیے نہ جنہیں انہوں نے خود نامز دکیاتھا وہ گرفتار ہوئے۔ انہوں نے کہا کہ میرے بیٹے مقدمہ بالکل واضح ہے، اگر ریاست دہشت گردی ختم کرنا چاہتی ہے اوراپنی پالیسی پر ثابت قدم رہنا چاہتی ہے تو میاں افتخار حسین نے بھی ریاست کی پالیسی کو پروان چڑھایا اور اسی کی سزا اس کو دی گئی، اب یہ امتحان ریاستی اداروں کا ہے، چاہیے تو یہ تھا کہ کمانڈر قیوم کو سزا دی جاتی، الٹا یہ ادارے مجھے دہشت گردوں کے ساتھ مشت گریبان کرنا چاہتے ہیں، میری کسی سے ذاتی دشمنی نہیں، یہ ادار وں کا کام ہے کہ وہ مجھے انصاف فراہم کریں میں امن اور عدم تشدد کا داعی ہوں اور دنیا بھرمیں دہشت گردی کا مخالف ہوں۔      گورنر سندھ کے خلاف چوری کا مقدمہ درج کروانے والے شہریوں کو پولیس نے گٹکا بیچنے کے الزام میں گرفتار کرلیا     مزید :  علاقائی -خیبرپختون خواہ -نوشہرہ  -   