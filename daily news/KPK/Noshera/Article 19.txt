    نوشہرہ(ڈیلی پاکستان آن لائن )خیبرپختونخوا کے شہر نوشہرہ میںمخالفین نے گھر میں گھس کر فائرنگ کرکے 5 افراد کو قتل کردیا۔ڈسٹرکٹ پولیس آفیسر محمد اقبال کے مطابق واقعہ بانڈہ شیخ اسماعیل خیل میں پیش آیا جہاں ملزمان نے افطاری کے وقت گھر میں گھس کر فائرنگ کی جس کے نتیجے میں 3 خواتین سمیت 5 افراد ہلاک ہوگئے جبکہ خاتون سمیت دو افراد زخمی ہوئے۔ریسکیو حکام کے مطابق زخمیوں کو طبی امداد فراہم کرنے کے بعد لیڈی ریڈنگ ہسپتال پشاور منتقل کردیا گیا۔جاں بحق ہونے والو ں کی شناخت انور علی، راج ولی، روزینہ، مہر نگار اور شکیلہ کے ناموں سے ہوئی ہے۔ پولیس کے مطابق فرار ملزمان کی تلاش کیلئے علاقے میں سرچ آپریشن شروع کردیا گیا ہے۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی     مزید :  علاقائی -خیبرپختون خواہ -نوشہرہ  -   