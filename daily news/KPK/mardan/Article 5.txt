    مردان (ویب ڈیسک) دوسرہ چوک کے علاقے میں نامعلوم مسلح افراد نے مسجد زرگران میں عشا کی نماز کے دوران فائرنگ کرکے حساس ادارے کے سب انسپکٹر کو شہید کردیا گیا۔ ایکسپریس نیوز کے مطابق  2 نامعلوم افراد نے نماز عشاء کی ادائیگی  کے دوران انٹیلی جنس بیورو (آئی بی) کے سب انسپکٹر کفایت اللہ پر فائرنگ کردی جس کے نتیجے میں وہ جان کی بازی ہار گئے جب کہ دو نمازی شدید زخمی ہوگئے۔ مقتول کو مردان میڈیکل کمپلیکس ہسپتال منتقل کردیا گیا جہاں ڈاکٹرز نے ان کی موت کی تصدیق کردی۔ حملہ آور فائرنگ کرکے فرار ہوگئے ۔پولیس اور حساس اداروں نے تحقیقات شروع کردی ہیں۔ آئی بی سب انسپکٹر کفایت اللہ کی نماز جنازہ آج صبح پولیس لائن مردان میں ادا کی گئی۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی     مزید :  علاقائی -خیبرپختون خواہ -مردان -   