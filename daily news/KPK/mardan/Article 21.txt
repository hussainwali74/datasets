    مردان (ویب ڈیسک) گزشتہ روز انتقال کر جانے والے سینئر صحافی اور ماہرِ افغان امور رحیم اللّٰہ یوسف زئی کو خیبر پختونخوا کے ضلع مردان میں نمازِ جنازہ کے بعد آبائی قبرستان میں سپردِ خاک کر دیا گیا, رحیم اللّٰہ یوسف زئی کی نمازِ جنازہ مردان میں انذرگئی کاٹلنگ کے علاقے خان ضمیر بانڈہ میں ادا کی گئی۔ واضح رہے کہ پاکستان کے قومی ایوارڈ یافتہ نامور صحافی، دی نیوز انٹرنیشنل پشاور کے بیوروچیف، کالم نگار، دفاعی تجزیہ نگار، ایشیائی سیاست اور افغان امور کے ماہر رحیم اللّٰہ یوسف زئی علالت کے باعث گزشتہ روز انتقال کر گئے تھے۔انتقال کے وقت ان کی عمر 66 برس تھی اور وہ طویل عرصے سے صاحبِ فراش تھے۔رحیم اللّٰہ یوسف زئی 10 ستمبر 1954ء کو پیدا ہوئے، انہوں نے 80ء کی دہائی میں اپنے صحافتی سفر کا آغاز کیا، وہ روزنامہ ’جنگ‘ کے لیے بطور کالم نگار کام کرتے رہے، اس سے پہلے انہوں نے ٹائم میگزین کے لیے بھی کام کیا، جبکہ وہ بی بی سی اردو اور بی بی سی پشتو کے نمائندے بھی رہے, انہیں القاعدہ کے سربراہ اسامہ بن لادن اور ملا عمر کے انٹرویوز کی وجہ سے کافی شہرت ملی۔      سپریم کورٹ پریکٹس اینڈ پروسیجر بل سے متعلق درخواستوں کی سماعت کا معاملہ، پاکستان بار کونسل نے ہڑتال کا اعلان کردیا     رحیم اللّٰہ یوسف زئی ان چند صحافیوں میں سے ہیں جنہوں نے طالبان کی کارروائیوں کو رپورٹ کیا اور 1995ء میں خود قندھار گئے۔مرحوم کی صحافتی خدمات کے اعتراف میں حکومتِ پاکستان نے انہیں 2004ء میں تمغۂ امتیاز اور 2009ء میں ستارۂ امتیاز سے نوازا۔رحیم اللّٰہ یوسف زئی گزشتہ 2 سال سے علیل تھے، جمعرات کی شام طبیعت بگڑنے پر انہیں اسپتال پہنچایا گیا مگر ان کی روح قفسِ عنصری سے پرواز کر گئی۔  مزید :  علاقائی -خیبرپختون خواہ -مردان -   