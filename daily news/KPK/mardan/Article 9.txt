    پشاور  (ڈیلی پاکستان آن لائن ) چیئرمین پاکستان تحریک انصاف عمران خان  مردان پہنچے اور لانگ مارچ کے دوران  جاں بحق ہونے والے کارکن سید احمد کے گھر گئے ، سابق وزیر اعظم نے مرحوم کے اہلخانہ سے تعزیت کی ۔  چیئرمین پاکستان تحریک انصاف عمران خان مردان پہنچے جہاں وزیر اعلیٰ خیبرپختونخوا محمود خان سمیت پارٹی کے دیگر رہنماؤں نے ان کا استقبال کیا ،  عمران خان لانگ مارچ کے دوران جاں بحق ہونے والے پارٹی کارکن کے گھر گئے ، اہلخانہ سے ملاقات کی اور اظہار تعزیت کیا۔       سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    سابق ویر اعظم نے کہا کہ سید احمد  جیسے کارکنوں کی قربانیوں سے ہی حقیقی آزادی حاصل ہوتی ہے ، ہم اس قربانی کو بھولنے نہیں دیں گے ،  پارٹی کو سید احمد کی قربانی پر فخر ہے ، ان کی قربانی رائیگاں نہیں جائے گی ۔  عمران خان نے مزید کہا کہ پارٹی سید احمد کے اہلخانہ کو تنہا نہیں چھوڑے گی، مرحوم کے بچوں کا ہر ممکن خیال رکھا جائے گا۔  مزید :  قومی -علاقائی -خیبرپختون خواہ -مردان -   