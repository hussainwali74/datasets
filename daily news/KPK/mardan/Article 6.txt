    مردان(مانیٹرنگ ڈیسک) خیبرپختونخوا کے شہر مردان میں موبائل فون چوری کی وارداتوں میں اضافہ ہونے پر پولیس نے ایک نیا سافٹ ویئر متعارف کروا دیا ہے جس کے ذریعے چورپکڑے جانے کے ساتھ ساتھ چوری شدہ موبائل فون کی بازیابی ممکن ہو پائے گی۔ نیوز ویب سائٹ’پروپاکستانی‘ کے مطابق مردان پولیس کی طرف سے متعارف کرایا گیا یہ ’ای گیجٹ سسٹم‘ سمارٹ فونز کے علاوہ لیپ ٹاپس اور دیگر ڈیوائسز کی چوری روکنے میں بھی مددگار ثابت ہو گا۔ ڈسٹرکٹ پولیس آفیسر (ڈی پی او)مردان عرفان اللہ خان نے یہ سافٹ ویئر ایک تقریب میں متعارف کرایا ، جس میں دیگر سینئر پولیس افسران اور موبائل فونز کی خریدوفروخت سے وابستہ تجارتی تنظیموں کے نمائندگان بھی موجود تھے۔ ڈی پی او مردان کا کہنا تھا کہ اس سافٹ ویئر کو استعمال کرنے کے لیے موبائل شاپس کے مالکان کو تربیت دی جائے گی۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    تربیت پانے کے بعد دکان دار مختلف مصنوعات کی معلومات اس سسٹم میں داخل کریں گے۔ یہ سسٹم شہر کے مختلف تھانوں سے بھی منسلک ہو گا، جس سے دکانداروں کو معلومات داخل کرتے ہی علم ہو جائے گا کہ یہ موبائل فون یا دیگر ڈیوائس چوری کی تو نہیں ہے۔ کسی دکاندار کے موبائل فون وغیرہ کی معلومات داخل کرنے پر اگر سسٹم نے بتایا کہ اس کی چوری کی رپورٹ پولیس کے پاس درج ہے، تو یہ سسٹم متعلقہ تھانے کو بھی خود بخود الرٹ بھیج دیا کرے گا جس سے پولیس فوری طور پر کارروائی کر سکے گی۔  مزید :  علاقائی -خیبرپختون خواہ -مردان -   