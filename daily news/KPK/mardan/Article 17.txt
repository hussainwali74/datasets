    مردان (ڈیلی پاکستان آن لائن)خیبرپختونخوا کے ضلع مردان کے بلدیاتی انتخابات میں پلوڈھیر ویلج کونسل 1 سے ایک شخص کی دونوں بیویاں کونسلر منتخب ہو گئی ہیں۔ جیو نیوز کے مطابق اشفاق حسین نامی شخص کی دو بیویاں بلدیاتی انتخابات میں میدان میں اتری تھیں۔پہلی بیوی کلثوم بی بی خواتین کی مخصوص نشست پر منتخب ہوئیں جبکہ دوسری اہلیہ زینب بی بی نے 436 ووٹ حاصل کئے تھے تا ہم دوبارہ گنتی کے نتیجے میں ان کے 3 ووٹ بڑھ کر 439 ہو گئے اور جنرل کونسلر منتخب قرار پائی۔جنرل سیٹ پر خاتون کے مدمقابل 6 امیدوار تھے زینت بی بی ضلع میں پہلی واحد خاتون ہے جنہوں نے جنرل کونسلر کی نشست پر کامیابی حاصل کی ہے۔      انٹربینک میں ڈالر 1 روپے سے زائد سستا ہو کر بند     مزید :  علاقائی -خیبرپختون خواہ -مردان -   