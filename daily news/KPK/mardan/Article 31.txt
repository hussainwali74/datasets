    مردان(ڈیلی پاکستان آن لائن)  وفاقی حکومت  نے    تخت بھائی کھنڈرات کو سیاحتی مقام بنانے اور   وہاں بین الاقوامی معیار کا ہوٹل تعمیر کرنے کی ٹھان لی۔ نجی ٹی وی کے مطابق وزیراعظم کے معاون خصوصی زلفی بخاری نے تخت بھائی کھنڈرات کا دورہ کیا جہاں انہیں تاریخی مقام پر بریفنگ دی گئی، اس موقع پر زلفی بخاری نے کہا کہ  تخت بھائی کے آثار قدیمہ کوبین الاقوامی معیارتک لیجانیکاعزم ہے، یہاں پرہرقسم کی سہولت فراہم کی جائے گی اور بین الاقوامی ٹورسٹ کیلئے عالمی معیارکیمطابق ہوٹل بنایا جائے گا۔انہوں نے پاکستان بھرکے عوام کوپیغام دیاکہ یہ تاریخی آثارہیں اور ان کی اپنی اہمیت ہے،سیاح ایک بارضرورتخت بھائی آثارقدیمہ آئیں،وزیراعظم سیاحت کوفروغ دینے کیلئے دن رات کوشاں ہیں، سیاحت کے فروغ کیلئے عملی اقدامات اٹھارہے ہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    واضح رہے کہ تخت بھائی پشاور سےتقریباً80 کلو میٹر کےفاصلےپر بدھ تہذیب کےعروج کے کھنڈرات پرمشتمل ایک یادگار ہے جوکہ پہلی صدی قبل مسیح کے عہدکےہیں، اس مقام کو تخت قرار دینےکی وجہ یہ ہےکہ یہ ایک پہاڑی پرواقع ہےجبکہ اس کےساتھ ایک دریا بہتا تھاجس کی وجہ سےتخت کےساتھ بہائی لگا دیا گیا۔  مزید :  علاقائی -خیبرپختون خواہ -مردان -   