     کوہستان (آئی این پی ) وفاقی وزیر آبی وسائل سید خورشید شاہ نے ڈیم منصوبے میں مقامی ملازمتوں کا کوٹہ 100 فیصد کرنے کا اعلان کردیا ۔ خورشید شاہ نے داسو ڈیم متاثرین کی تقریب سے خطاب کرتے ہوئے کہا کہ یہاں میرے سامنے داسو ڈیم منصوبے میں 50 فی صد لوکل ملازمتوں پر عملدرآمد کا مطالبہ رکھا گیا ہے، چیئرمین واپڈا سے کہا ہے چھوٹی ملازمتیں 10 فیصد اسی علاقے کے لوگوں کو دی جائیں۔ تقریب میں خورشید شاہ نے کوہستان میں ترقیاتی کاموں کے لیے ایک ارب کی گرانٹ مختص کرانے کا وعدہ کیا ہے۔ انہوں نے کہا کہ پہاڑوں میں رہنے والوں کی زندگی انتہائی مشکل ہے، یہاں ترقیاتی منصوبوں کی اشد ضرورت ہے۔ خورشید شاہ نے کہا کہ کوہستان کے لیے ایک ارب روپے کی ترقیاتی گرانٹ اسی بجٹ میں رکھی جائے گی اور کوہستان کی ہر تحصیل میں ٹیکنیکل کالج قائم ہو گا۔ انکا کہنا ہے کہ کوہستان میں ڈیم متاثرین کے لیے بنیادی مراکز صحت کا نظام بہتر بنایا جائے گا، کوہستان کی ہر تحصیل میں بی آئی ایس پی، نادرا کے دفاتر قائم ہوں گے۔      چیف جسٹس پاکستان کے خلاف ریفرنس آیا توکیا کریں گے ؟ صدر عارف علوی نے اعلان کر دیا     وفاقی وزیر نے ڈیم متاثرین کے زمین کے معاوضوں سے متعلق مطالبات بھی سنے۔ انہوں نے مزید کہا کہ اسلام آباد میں ایک میٹنگ صرف کوہستان پر رکھوں گا، وہاں تمام ایشوز حل کریں گے، بجٹ کے بعد کوہستان دوبارہ آؤں گا تو صرف وعدے نہیں بلکہ عملی اور عملی اقدامات کر کے آؤں گا۔ اس موقع پر کوہستان کے عمائدین نے مسائل کے حل کے اقدامات پر وفاقی وزیر آبی وسائل خورشید شاہ کا شکریہ ادا کیا۔ واضح رہے کہ اس تقریب میں فیصل کریم کنڈی، چیئرمین واپڈا، کوہستان کے عمائدین و عوام کی بڑی تعداد نے شرکت کی۔      پولیس نے عمران خان کو بے قصور قرار دیدیا     مزید :  علاقائی -خیبرپختون خواہ -کوہستان -   