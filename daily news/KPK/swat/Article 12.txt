    سوات(مانیٹرنگ ڈیسک) اغواءکاروں نے سوات سے اغواءہونے والے 7ٹیلی کام ورکرز میں سے 5کو رہا کر دیا۔ نیوز ویب سائٹ’پروپاکستانی‘ کے مطابق یہ ورکر سوات کے علاقے میں ایک ٹیلی کام کمپنی کا ٹاور انسٹال کر رہے تھے جبکہ مسلح ملزمان نے انہیں اغواءکر لیا۔ تمام مغویوں کا تعلق ایک کنٹریکٹر فرم سے تھا، جس نے ٹیلی کام کمپنی کے ٹاورز انسٹال کرنے کا ٹھیکہ لے رکھا تھا۔ وزارت انفارمیشن ٹیکنالوجی اینڈ ٹیلی کمیونی کیشن کے ذرائع کے حوالے سے ’پروپاکستانی‘ نے اپنی رپورٹ میں بتایا ہے کہ کل اغواءہونے والے ان ورکرز میں سے 5کو آج ملزمان نے رہا کر دیا ہے جبکہ دو کو اپنی قید میں ہی رکھا ہے۔ ذرائع کے مطابق ملزمان کی طرف سے مغویوں کی رہائی کے بدلے کوئی مطالبہ نہیں کیا گیا۔ انہوں نے ورکرز سے علاقے میں ٹاور نصب کرنے کے مقاصد کے بارے میں سوالات پوچھے اور پھر انہیں چھوڑ دیا۔         جوڈیشل کمیشن کا اجلاس طلب،کن امور پر غور ہو گا ؟ جانیے     مزید :  علاقائی -خیبرپختون خواہ -سوات -   