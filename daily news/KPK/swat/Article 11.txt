    سوات (ڈیلی پاکستان آن لائن) سوات میں امن کے حق اور شدت پسندی کے خلاف ایک بڑا احتجاجی مظاہرہ کیا گیا جس کے دوران پاکستان تحریک انصاف (پی ٹی آئی) سے تعلق رکھنے والے میئر سوات شاہد علی سٹیج پر تقریر کرنے آئے تو لوگوں نے ان کی بات سننے سے انکار کردیا۔ اینکر پرسن عادل شاہزیب کی جانب سے ٹوئٹر پر ایک ویڈیو پوسٹ کی گئی ہے جس میں دیکھا جاسکتا ہے کہ میئر شاہد علی مظاہرین سے خطاب کی کوشش کر رہے ہوتے ہیں لیکن لوگ انہیں نیچے اتارنے کے نعرے لگا رہے ہوتے ہیں۔  کچھ کمنٹس پڑھنے اور سوات کے معروف صحافی فیاض ظفر سے تصدیق کے بعد یہ کنفرم کر سکتا ہوں کہ آج سوات کے مظاہرین جنکا خطاب سننے کو تیار نہیں اور انہیں سٹیج سے اترنے کے نعرے لگ رہے ہیں یہ پی ٹی آئی سے تعلق رکھنے والے سوات سٹی کے مئیر شاہد علی صاحب ہیں۔ سوات میں PTI نے کلین سویپ کیا تھا https://t.co/55FGuMIVnV      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    — Adil Shahzeb (@adilshahzeb) October 11, 2022    میئر شاہد علی نے اپنے فیس بک پیج پر مظاہرے کی تصاویر شیئر کی ہیں جن میں انہیں احتجاجی مظاہرے سے خطاب کرتے ہوئے دیکھا جاسکتا ہے بعد ازاں انہوں نے اپنے پیج پر ایک ویڈیو بھی شیئر کی جس میں وہ تحریک انصاف کے کارکنوں کے ساتھ سفید جھنڈے اٹھا کر امن واک کرتے ہوئے نظر آ رہے ہیں۔ کیا واقعی شاہد علی کو تقریر نہیں کرنے دی گئی اور انہیں سٹیج سے اتارا گیا ؟ یا پھر چند لوگوں نے یا مخالف سیاسی جماعت کے کارکنوں نے نعرے بازی کی، اس حوالے سے صورت حال واضح نہیں ہے۔      حمیداکمہار اور عمران خان کے درمیان کوئی فرق نہیں ،جلاﺅ گھیراﺅ کے مقدمہ میں جج کے ریمارکس      مزید :  علاقائی -خیبرپختون خواہ -سوات -   