    سوات(ڈیلی پاکستان آن لائن )دس روز قبل سوات میں سکول وین پر فائرنگ کے واقعے کی تحقیقات میں اہم پیشرفت ہوئی ہے ، آئی جی خیبر پختون خوا نے اسے ذاتی دشمنی کا شاخسانہ قرار دیاہے ۔ تفصیلات کے مطابق آئی جی کے پی کے نے بتایا کہ دیر کا واقعہ دو فریقین کے درمیان تھا جبکہ گلی باغ میں سکول وین پر حملہ ذاتی دشمنی کا شاخسانہ تھا ، مقتول حسین احمد کو غیر ت کے نام پر سالے نے قتل کیا اور سکول وین پر حملہ دہشتگردی نہیں تھی ، اتفاق سے اس دن لوئر دیر میں بھی بچوں پر فائرنگ کا واقعہ ہوا۔ واقعے میں حسین احمد کو مارنے کے دوران دو بچے بھی زخمی ہوئے ، واقعہ کے بعد عوام نے احتجاج بھی کیا ، واقعہ سے سوات کے حالات خراب کرنے کی کوشش کی گئی ، حملے میں ملوث ایک شخص کو گرفتار کر لیا گیاہے جبکہ دو فرار ہیں، منصوبے میں ملوث ایک ملزم دبئی فرار ہو گیاہے ،اس کو انٹرپول کے ذریعے لانے کیلئے رابطے میں ہیں ،سوات کے حالات کسی کو خراب کرنے کی اجازت نہیں دیں گے ،سوات میں امن کی فضاءقائم ہے ۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی     مزید :  علاقائی -خیبرپختون خواہ -سوات -   