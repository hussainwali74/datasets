    سوات (مانیٹرنگ ڈیسک) ضلع سوات کے علاقے مٹہ میں پولیس نے کالعدم تحریک طالبان پاکستان کا ایک بنکر تباہ کر دیا۔ ایکسپریس ٹربیون کے مطابق پولیس نے علاقے میں طالبان کے ٹھکانوں کا سراغ لگانے اور تباہ کرنے کے لیے سرچ آپریشن شروع کیا جس پر مقامی لوگوں نے خوشی کا اظہار کیا۔ اس آپریشن کے دوران مٹہ کے علاقے میں ایک پہاڑ کی چوٹی پر طالبان کے ایک بنکر کی موجودگی کا پتہ چلا جسے پولیس نے تباہ کر دیا۔ پولیس ترجمان کے مطابق یہ سرچ آپریشن بہادر بندا، کنالالیتو سر، جولیاسر، بارکو سر، گوہال اور مٹہ کے گاﺅں شیخاں میں کیا گیا، جس میں ڈسٹرکٹ پولیس، ریپڈ ریسپانس فورس، سپیشل کمبیٹ یونٹس، ڈسٹرکٹ سکیورٹی برانچ، ایلیٹ فورس اور بم ڈسپوزل سکواڈ نے حصہ لیا۔       سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    آپریشن کی قیادت ڈی ایس پی مٹہ غنی الرحمن نے کی، جس کے بعد علاقے کو کلیئر قرار دے دیا گیا۔ پولیس کی طرف سے بتایا گیا ہے کہ تباہ کیا گیا بنکر طالبان کی طرف سے پہلے ہی خالی کیا جا چکا تھا۔ واضح رہے کہ ضلع سوات میں ایک سکول وین پر حملے کے واقعے کے بعد سے بے چینی پائی جا رہی ہے، جس میں وین ڈرائیور جاں بحق او ردو طالب علم زخمی ہو گئے تھے۔ حالیہ دنوں سکول وینز پر شدت پسندوں کے حملوں کے خلاف ضلع بھر میں طلبہ کی طرف سے احتجاجی ریلیاں بھی نکالی گئیں۔  مزید :  علاقائی -خیبرپختون خواہ -سوات -   