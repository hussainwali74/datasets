    پشاور(مانیٹرنگ ڈیسک) انسپکٹر جنرل خیبرپختونخوا پولیس معظم جاہ انصاری نے کہا ہے کہ سوات میں سکول وین کے ڈرائیور کا قتل غیرت کے نام پر ہونے والی واردات تھی۔  نیوز ویب سائٹ’پروپاکستانی‘ کے مطابق سکول وین پر فائرنگ کا یہ واقعہ 10اکتوبر کو پیش آیا تھا جس میں چند طالب علم بھی زخمی ہو گئے تھے ۔ اس واقعے کو ابتدائی طور پر شدت پسندوں سے جوڑا گیا تھا اور سوات میں سکولوں اور کالجز کے طلباءنے علاقے میں بڑھتی شدت پسندی اور سکول وین پر حملے کے خلاف مظاہرے بھی کیے تھے۔      الیکشن ایکٹ کی شق 57 ون اور 58 میں ترامیم کا معاملہ، چیئرمین سینیٹ نے پارلیمانی کمیٹی تشکیل دیدی    گزشتہ روز ایک پریس کانفرنس میں آئی جی خیبرپختونخوا نے کہا کہ وین ڈرائیور نے پسند کی شادی کی تھی اوراس کی بیوی کے بھائی نے ساتھیوں سے مل کر اس پر فائرنگ کی۔ ہم نے ایک ملزم کو گرفتار کر لیا ہے جبکہ دیگر دوملزمان بھی جلد پولیس کی حراست میں ہوں گے۔ صوبائی پولیس چیف نے بتایا کہ لوئر دیر کے علاقے میں ایک سکول وین پر ہونے والی فائرنگ بھی دو مسلح گروپوں کے مابین تصادم کی وجہ سے ہوئی۔   مزید :  علاقائی -خیبرپختون خواہ -سوات -   