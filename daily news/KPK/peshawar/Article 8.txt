    پشاور(مانیٹرنگ ڈیسک) نوشہرہ میں ایک جعلی فوجی افسر کو 60کلوگرام چرس سمگل کرتے ہوئے رنگے ہاتھوں پکڑ لیا۔ نیوز ویب سائٹ’پروپاکستانی‘ کے مطابق مردان ریجن کے ڈائریکٹر ایکسائز اینڈ ٹیکسیشن و منشیات کنٹرول فواد اقبال نے بتایا ہے کہ انہیں ایک جعلی میجر کے حوالے سے اطلاع دی گئی تھی، جس پر ناکہ بندی کر لی گئی۔ ناکے پر ملزم کو روکنے کی کوشش کی گئی تو اس نے گاڑی بھگالیجانے کی کوشش کی۔ فواد اقبال نے بتایا کہ ملزم نے فرار کی کوشش کی اپنی گاڑی تھانہ ایکسائز کی گاڑی سے ٹکرا دی۔ ملزم کو کچھ دیر کے مقابلے کے بعد نوشہرہ میں رسالپور کے قریب سے گرفتار کر لیا گیا۔ملزم نے پاک فوج کی وردی پہن رکھی تھی اور اپنی گاڑی میں 60کلوگرام چرس کھلی رکھی ہوئی تھی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    انہوں نے کہا کہ ”افسوس کے ساتھ کہنا پڑتا ہے کہ اکثر ایک سرکاری ادارے کی وردی میں ملبوس افراد کو احترام کی وجہ سے ناکوں پر چیک نہیں کیا جاتا۔ ملزم اسی بات کا فائدہ اٹھاتار ہا اور گاڑی میں کھلے عام چرس رکھ کر لیجارہا تھا۔ ملزم نے دوران تفتیش آٹھ سے نو بار اسی طرح منشیات سمگل کرنے کا اعتراف کیا ہے۔ملزم کی شناخت اقبال علی ولد فرمان علی کے نام سے ہوئی ہے، جو ایبٹ آباد کا رہائشی ہے۔  مزید :  علاقائی -خیبرپختون خواہ -پشاور -   