    پشاور(ڈیلی پاکستان آن لائن)گورنر خیبرپختونخوا غلام علی نے کہاہے کہ صدر کے خلاف آرٹیکل 6 کے تحت کارروائی سے گریز کرنا چاہیے، ملکی صورتحال صدر کے خلاف کارروائی کرنے کی متحمل نہیں ،آئین شکنی سے متعلق پی ٹی آئی کالیگل نوٹس نہیں ملا،میڈیا کے ذریعے پتہ چلا۔ نجی ٹی وی چینل" ہم نیوز" کے مطابق گورنر خیبرپختونخواغلام علی نے کہاہے کہ سب سے پہلے الیکشن کمیشن کو خط کے ذریعے آگاہ کیا، نگراں صوبائی حکومت نے مشاورت کے بعد مجھے ایک خط بھیجا۔ان کاکہناتھا کہ سپریم کورٹ کا فیصلہ سب سے پہلے میں مانوں گا، نگران صوبائی حکومت کے تحفظات سے الیکشن کمیشن کو آگاہ کیا، الیکشن کمیشن کو رائے دینا میرا اور نگران صوبائی حکومت کا حق ہے، میں نے تاریخ بھی دینی ہے اور تمام ذمہ داریاں بھی پوری کرنی ہیں۔      میانمار کی فوج کا  ایک عوامی اجتماع پر فضائی حملہ، بچوں سمیت 100 افراد ہلاک     گورنرخیبرپختونخوانے کہاکہ اگر عمران خان کا 25 سالہ تجربہ ہے تو میں40 سال سے منتخب ہوتا آرہا ہوں، آخری دم تک کوشش ہوگی کہ پرامن اور منصفانہ انتخابات کرا دوں۔  مزید :  قومی -علاقائی -خیبرپختون خواہ -پشاور -   