    حیدر آباد (ویب ڈیسک) حیدرآباد میں بھی ایک کم عمر لڑکی کے مبینہ نکاح کا کیس سامنے آ گیا۔  جیو نیوز کے مطابق  حیدرآباد کے علاقے پریٹ آباد کی مکین ایک بچی 21 مئی کو لاپتا ہوئی، پولیس نے اس کی گمشدگی کا مقدمہ 24 مئی کو درج کیا جب کہ اسی روز پولیس نے لڑکی کے والد کو بچی کا مبینہ نکاح نامہ دکھا دیا۔  لڑکی کی جانب سے ہائیکورٹ میں تحفظ کی درخواست دائر کی گئی جہاں اس کا والد پیش ہوا لیکن اپنی بیٹی سے نہ مل سکا۔  بچی کے والد نے جیو نیوز کو بتایا کہ اس کی اپنی شادی کو ہی ابھی 18 سال نہیں ہوئے تو اس کی بیٹی کی عمر کیسے 18 سال ہو سکتی ہے، بچی کے نکاح نامے میں اس کی عمر 18 سال درج کی گئی ہے۔       سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    سندھ کی صوبائی وزیر برائے ترقی نسواں شہلا رضا نے واقعے کا نوٹس لیا جس کے بعد ادارہ ترقی نسواں کی جانب سے بچی کے والد سے رابطہ کرکے اسے قانونی مدد فراہم کرنے کی یقین دہانی کرائی گئی ہے۔  مزید :  علاقائی -سندھ -حیدرآباد -   