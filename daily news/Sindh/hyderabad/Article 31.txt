    حیدر آباد (ڈیلی پاکستان آن لائن) گزشتہ روز ڈی ایس پی قاسم آباد کو قتل کرنے والے پولیس کانسٹیبل نے دورانِ تفتیش اعتراف کیا ہے کہ اس کے ساتھ کافی عرصے سے زیادتیاں ہو رہی تھیں جس کی وجہ سے اس نے ڈی ایس پی کو قتل کیا۔ حیدر آباد پولیس کے مطابق ملزم سے تفتیش مکمل کرلی گئی ہے، اس نے دورانِ تفتیش قتل کی ٹھوس وجہ بیان نہیں کی بلکہ خود کے ساتھ ہونے والے مبینہ ناروا سلوک کا حوالہ دیا ہے۔ ملزم نے پولیس کو دیے گئے بیان میں بتایا کہ اس کے  ساتھ کافی عرصے سے زیادتیاں ہورہی تھیں، اسے  دباؤ میں رکھا جاتا تھا  جس سے وہ تنگ آگیا تھا اسی لیے یہ قدم اٹھایا۔      وزیراعظم کا مظفر گڑھ میں آٹا پوائنٹ کا دورہ، شہریوں سے مسائل دریافت کئے    خیال رہے کہ گزشتہ روز حیدر آباد کے پکوڑا چوک میں پولیس کانسٹیبل آصف چانڈیو نے ڈی ایس پی فیض محمد دایو کو قتل کردیا تھا۔  مزید :  جرم و انصاف -علاقائی -سندھ -حیدرآباد -   