    حیدرآباد(ڈیلی پاکستان آن لائن) نواحی علاقے میں مبینہ طور پر زہریلی شراب پینے سے 8 افراد ہلاک ہو گئے ہیں جب کہ پانچ زیر علاج ہیں۔ زہریلی شراب پینے سے دو افراد اپنی بینائی سے بھی محروم ہو گئے ہیں۔ ہم نیوز کے مطابق حیدرآباد کے نواحی علاقے میں مبینہ طور پر زہریلی شراب پینے سے ہلاک ہونے والوں کی تعداد 8 ہو گئی ہے۔سول ہسپتال حیدرآباد کی انتظامیہ نے بتایا ہے کہ پانچ متاثرہ مریض زیر علاج ہیں۔حیدرآباد کے ڈی آئی جی پیر محمد شاہ کے ترجمان کا اس حوالے سے کہنا ہے کہ علاقہ ایس ایچ او کو معطل کردیا گیا ہے۔ ترجمان کے مطابق معطل ایس ایچ او کو شوکاز نوٹس جاری کیا گیا ہے جس کا جواب آئندہ 7 روز میں دینے کی ہدایت بھی کی گئی ہے۔      روسی فورسز کی جانب سے یوکرینی فوجی کا سر قلم کرنے کا معاملہ، صدر زیلنسکی کا ردوعمل سامنے آگیا     مزید :  علاقائی -سندھ -حیدرآباد -   