    حیدر آباد (ویب ڈیسک) کوٹری سائٹ پولیس نے دو چینی باشندوں کو بغیر سکیورٹی کے شہر میں گھومنے پر تحویل میں لے کر تھانے منتقل کر دیا۔ دنیا نیوز کے مطابق ایس ایچ او سائٹ نے بتایا کہ دونوں چینی نوجوان بغیر سکیورٹی کے کوٹری المدینہ چوک پر گھوم رہے تھے، یہ کوٹری کے صنعتی زون میں بطور انجینئر کام کرتے ہیں، چینی باشندوں کو تحویل میں لینے کے بعد ڈی ایس پی کوٹری کے آفس منتقل کر دیا گیا۔ ڈی ایس پی کوٹری نے کہا ہے کہ دونوں چینی شہریوں سے معلومات لی جا رہی ہیں، یہ بغیر اجازت شہر میں گھوم رہے تھے جو سکیورٹی رسک ہے، معلومات مکمل ہونے کے بعد دونوں کو کمپنی بھیج دیا جائے گا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -سندھ -حیدرآباد -   