    حیدرآباد ( ویب ڈیسک) حیدرآباد پولیس نے ہفتہ کو اسری یونیورسٹی کے چانسلر پروفیسر ڈاکٹر حمید اللہ قاضی کو ان کے گھرپرچھاپہ مارکر گرفتارکرلیا‘ جعلی ڈگری کی شکایت پر ایف آئی آر کے اندراج کے بعد گرفتاری عمل میں آئی ہے  جس کی ایس ایس پی حیدرآباد نے بھی تصدیق کردی ‘ڈاکٹر حمیداللہ کے اہل خانہ کا کہناہے کہ پولیس نے علمی شخصیت کی گرفتاری کے لئے چادر اور چاردیواری کاتقدس پامال کیاہے۔ روزنامہ جنگ کے مطابق ہٹڑی پولیس کی بھاری نفری نے مسلم سوسائٹی قاسم آباد میں چانسلر اسری یونیورسٹی پروفیسر ڈاکٹر حمید اللہ قاضی کے گھرپر بھاری نفری کے ہمراہ چھاپہ مارا کر انہیں گرفتار کرلیاہے جس کی سی سی ٹی وی فوٹیج بھی سوشل میڈیا پر وائرل کی گئی ہیں ۔”جنگ“ کی جانب سے گرفتاری کی تصدیق کے لئے ایس ایس پی حیدرآباد امجد شیخ سے رابطہ کیاگیا تو انہوں نے گرفتاری کی تصدیق کرتے ہوئے کہا کہ اسری یونیورسٹی حیدرآباد کی انتظامیہ نے ان کے خلاف ہٹڑی تھانے میں مقدمہ درج کرایا ہے کہ ڈاکٹر حمید اللہ اوران کے دیگر ساتھیوں نے ایک طالبعلم کو جعلی ڈگری جاری کی تھی جس کی ہیک سے تصدیق پر ڈگری جعلی ثابت ہوئی۔      'منفی ٹرولنگ کسی کی بھی ذہنی صحت کو متاثر کرسکتی ہے، روینہ ٹنڈن    انہوں نے کہاکہ ڈگری صرف سیکورٹی ایکسچینج کمیشن کی جانب سے جاری کردہ کاغذ پر دی جاتی ہے لیکن جاری کردہ ڈگری نہ تو اسری یونیورسٹی نے جاری کی ہے اورنہ ہی ہیک نے جاری کی ہے۔  مزید :  علاقائی -سندھ -حیدرآباد -   