     حیدرآباد (سٹاف رپورٹر) لیگل ایڈ سوسائٹی کی جانب سے حیدرآباد میں 2روزہ تربیتی ورکشاپ کا انعقاد کیا گیا،  ٹریننگ پروگرام میں کراچی، شہیدبینظیر آباد، سانگھڑاور دادو سے آئے پیرالیگلز نے شرکت کی، پروگرام کا بنیادی مقصد پیرا لیگلز کہلائے جانے والے کمیونٹی ممبران کو تنازع کے متبادل حل پر تربیت فراہم کرنا تھا۔ واضح رہے کہ لیگل ایڈ سوسائٹی کا سندھ کے8 اضلاع میں تنازع کے متبادل حل (اے ڈی آر)پر وجیکٹ جاری ہے، میڈیا نمائندگان سے بات کرتے ہوئے، اے ڈی آر پروجیکٹ مینیجر عباس علی کا کہنا تھا کہ دیہی سطح پر ایک ایسا نیٹ ورک بنانے جارہے ہیں جو تنازعات کے متبادل قانونی حل پر عوام کے لیے بہت زیادہ سود مند ثابت ہوگا، تنازعات کے متبادل حل سے عدالتوں پر مقدمات کا بوجھ کم کرنے میں بھی مدد ملے گی اور لوگوں کو اْنکے قانونی مسائل کا سستا اور فوری حل مل سکے گا، عباس علی نے یہ بھی بتایا کہ حیدرآباد میں پیرالیگلز کو دی جانے والی اس ٹریننگ کے بعد مجموعی طور پر سندھ کے8 اضلاع میں 192پیرالیگلز کی   تربیت مکمل ہو گئی ہے، اب یہ کمیونٹی ممبران اپنے،اپنے علاقوں میں لیگل ایڈ سوسائٹی کی ضلعی ٹیموں کے اشترک سے عوام کو تنازع کے متبادل حل پر آگاہی فراہم کریں گے، مقامی سطح پر عوامی مسائل کی نشاندہی اور پھر ان مسائل کے حل کیلئے صوبائی اور وفاقی محتسب کی جانب روجوع کیے جانے سے لے کر تنازعات کے حل کے دیگر طریقوں پر بھی، پیرا لیگلز بھرپور معاونت فراہم کریں گے۔ ٹریننگ پروگرام میں انگبین مرزا اور ماہم شہزاد نے خصوصی پیشہ وارانہ طریقوں پر پیرالیگلز کوٹریننگ دی، دوسری جانب دانش سومرو، سونیا آرائیں، زاہد میسو،  ز وہیب شیخ اور ہوش منگی نے تربیتی پروگرام کو کامیاب بنانے میں نمایاں کردار ادا کیا۔ پروگرام کے اختتام پر پیرالیگلزکا ملتے،جْلتے خیالات کا اظہار کرتے ہوئے کہنا تھا کہ وہ وسیع تر قومی مفاد میں پوری لگن سے کام کرنے کے لیے پْر عزم ہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  رپورٹر پاکستان  -علاقائی -سندھ -حیدرآباد -   