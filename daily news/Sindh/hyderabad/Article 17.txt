    حیدرآباد (ویب ڈیسک) وفاقی وزارت آئی ٹی اور ٹیلی کمیونیکیشن  نے اپنے ذیلی ادارے اگنائٹ کے تحت عالمی معیار کے حامل ملک کا چھٹا نیشنل انکوبیشن سینٹر کا قائم کردیا۔ وفاقی وزیر انفارمیشن ٹیکنالوجی و ٹیلی کمیونیکیشن سید امین الحق نے   حیدرآباد میں سندھ یونیورسٹی کے اولڈ ایلسا قاضی کیمپس میں سینٹر کا افتتاح کیا، اس سے قبل اسلام آباد، کراچی، کوئٹہ، لاہور اور پشاور میں 5 انکوبیشن سینٹرز قائم کیئے جاچکے ہیں۔ افتتاح کے بعد اپنے خطاب میں وفاقی وزیر انفارمیشن ٹیکنالوجی و ٹیلی کمیونیکیشن سید امین الحق نے کہا کہ حکومت کے ڈیجیٹل پاکستان وژن اور ممکنہ کاروباری افراد کے لیے سازگار ماحول کی فراہمی کے مطابق، اب چھوٹے شہروں میں مزید NICs قائم کیے جا رہے ہیں۔ اس کی ایک مثال یہ تقریب ہے جس کے تحت حیدرآباد میں ملک کے چھٹے نیشنل انکیوبیشن سینٹر کا افتتاح کیا گیا ہے تاکہ حیدرآباد اور اس کے ملحقہ علاقوں میں موجود زراعت، لائیوسٹاک، آرائشی صنعتی مصنوعات، ٹیکسٹائل، چینی، سیمنٹ وغیرہ سمیت مختلف صنعتوں کی تاثیر کو بہتر بنایا جا سکے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     حیدرآباد میں نیشنل انکوبیشن سنٹر کا قیام حیدرآباد اور اس کے آس پاس کے دیہی اور شہری علاقوں کے نوجوانوں کیلئے ایک انقلابی قدم ثابت ہوگا جس سے روایتی کاروباری نقطہ نظر کو جدید ٹیکنالوجی پر مبنی شکل میں تبدیل کیا جاسکے گا۔ سید امین الحق نے اس ضمن میں حیدرآباد کے نوجوانوں کو مبارکباد پیش کرتے ہوئے کہا کہ وہ نہ صرف سندھ یونیورسٹی کے شکرگزار ہیں جس نے اس مقصد کیلئے جگہ فراہم کی، بلکہ اس منصوبے کو عملی جامہ پہنانے میں سابق سیکریٹری آئی ٹی اور موجودہ چیف سیکریٹری سندھ ڈاکٹر محمد سہیل راجپوت اور اگنائٹ کی ٹیم بھی مبارکباد کے مستحق ہیں۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     انھوں نے کہا کہ سال 2021 میں ورلڈ اکنامک فورم کی عالمی بحرانوں کی رپورٹ کے مطابق، دنیا کو آئندہ سالوں میں مزید قیمتوں میں عدم استحکام، قرضوں کے بحران، اجناس کے کمی، ڈیجیٹل طاقت کے ارتکاز اور ڈیجیٹل عدم مساوات سے متعلق بہت سے خطرات اور خطرات کا سامنا کرنا پڑے گا۔ تاہم، اچھی خبر یہ ہے کہ پاکستان نے ان خطرات کے باوجود نہ صرف 2021 میں نمایاں اقتصادی ترقی حاصل کی  جس میں آئی ٹی ایکسپورٹ نمایاں ہیں، بلکہ اس میں مزید اضافہ بھی ہورہا ہے، اس کی وجہ حکومتی پالیسیوں پر موثر عملدرآمد اور خوشحال پاکستان کے لیے موجودہ حکومت کے وژن ہیں۔ گذشتہ سال کے دوران، نہ صرف بڑی فصلوں کی پیداوار میں بلکہ آئی ٹی اور آئی ٹی مصنوعات کی برآمدات میں بھی نمایاں اضافہ ہوا۔ پاکستان کا آئی ٹی سیکٹر جی ڈی پی میں تقریباً 1 فیصد یعنی تقریباً 3.5 ارب امریکی ڈالر کا حصہ ڈال رہا ہے۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا     حکومت پاکستان غیر ملکی سرمایہ کاری کو راغب کرنے اور پاکستان میں آنٹرپرینیورشپ کلچر کو فروغ دینے کے لیے کاروبار دوست ماحول بنانے کے لیئے راست اقدامات کررہی ہے۔ اس مقصد کے لیے وفاقی وزارت آئی ٹی اینڈ ٹیلی کام اسٹارٹ اپ ایکو سسٹم کے تمام اسٹیک ہولڈرز کو اسٹارٹ اپ کلچر کو فروغ دینے اور غیر ملکی سرمایہ کاری کو راغب کرنے کے لیے ایک سازگار ماحول فراہم کرنے کی پالیسی پر عمل پیرا ہے۔      گورنر سندھ کے خلاف چوری کا مقدمہ درج کروانے والے شہریوں کو پولیس نے گٹکا بیچنے کے الزام میں گرفتار کرلیا    سید امین الحق کا کہنا تھا کہ اسٹیٹ بینک آف پاکستان اور سیکیورٹیز اینڈ ایکسچینج کمیشن آف پاکستان نے بھی ٹیکنالوجی پر مبنی کاروباری حل میں سرمایہ کاری کوراغب کرنے کے لیےقوانین میں نرمی کی ہے۔ جبکہ وزیراعظم کی قیادت میں قائم ایڈوائزری کونسل کی ذیلی کمیٹی نے بھی آئی ٹی اور ٹیلی کام سیکٹر کے فروغ اور ان کی مشکلات کے خاتمے کیلئے اہم تجاویز دی ہیں ہیں، اس حوالے سے جلد ہی اچھی خبر سننے کو ملے گی۔ وفاقی وزیر آئی ٹی نے بتایا کہ دوسری جانب وزارت آئی ٹی کے اقدامات کی بدولت پاکستانی سٹارٹ اپس میں سرمایہ کاری آسمان کو چھو رہی ہے اور پاکستانی سٹارٹ اپس کی جانب سے سال 2021 میں تقریباً 373 ملین امریکی ڈالر اکٹھے کیے گئے ہیں، جو اس سے گزشتہ سال کی 75 ملین امریکی ڈالر کی سرمایہ کاری سے تقریباً 5 گنا زیادہ ہیں۔ اسی طرح ڈی جی اسکلز پروگرامز کے ذریعے آن لائن 20 لاکھ نوجوانوں کو فری لانسنگ کے حوالے سے مختلف ہائی ٹیک کورسز کی تربیت فراہم کی جارہی ہے۔ اب اس کے فیز ٹو کا بھی آغاز کردیا گیا ہے۔ اسٹیٹ بینک کی رپورٹ کے مطابق فری لانسنگ ایکسپورٹ 85 فیصد اضافے کے ساتھ 396 ملین ڈالرز تک جاپہنچی ہے۔      ستاروں کی روشنی میں آپ کا آج (جمعرات) کا دن کیسا رہے گا؟    وزارت آئی ٹی کی کارکردگی اور مختلف پالیسیوں کے حوالے سے گفتگو کرتے ہوئے سید امین الحق نے کہا کہ نیشنل انکوبیشن پروگرامز کے تحت ایک لاکھ 11 ہزار نوکریوں کے مواقع پیدا ہوئے اور 9 ارب 46 کروڑ روپے کی سرمایہ کاری کیلئے مفاہمتی معاہدے کیئے گئے ہیں جبکہ 4 ارب 47 کروڑ روپے کا ریونیو حاصل کیا گیا۔ ٹیک انوویشن گرانٹس کے تحت 2 ہزار 412 روزگار کے مواقع پیدا ہوئے جبکہ تقریبا 70 کروڑ کی سرمایہ کاری اور 35 کروڑ روپے کا ریونیو حاصل کیا گیا۔ 30 جون 2022 تک 2 ارب 61 کروڑ ڈالرز سے زائد کی ریکارڈ آئی ٹی و آئی ٹی خدمات کی برآمدی ترسیلات حاصل کیں۔      باجوڑ میں سیکیورٹی فورسز کی خفیہ اطلاع پر کارروائی ، تین دہشت گرد ہلاک     ان کاکہناتھا کہ ملک بھر میں پبلک پرائیویٹ پارٹنر شپ کے تحت مختلف اضلاع میں 40 سافٹ ویئر ٹیکنالوجی پارکس کا قیام جس میں سے اب تک 30 قائم کیئے جاچکے ہیں۔ کراچی اور اسلام آباد میں مجموعی طور پر 40 ارب روپے لاگت سے اسٹیٹ آف آرٹ انفارمیشن ٹیکنالوجی پارکس کے قیام کی تیاریاں شروع کردی گئی ہیں۔  آئی ٹی کمپنیوں کو زیادہ سے زیادہ سہولیات کی فراہمی، اور ان کے مسائل کے حل کے ساتھ ان کی ترقی کیلئے ہر فورم پر سپورٹ و پالیسیوں کا اجراٗ کیا گیا۔آئی ٹی کے فریش گریجویٹس کیلئے بین الاقوامی معیار کی آئی ٹی ٹریننگ کا اہتمام کیا گیا اورملک کی تمام جامعات کی سطح پر آئی ٹی ٹریننگ کا انعقاد کیا جارہا ہے۔ انھوں نے کہا کہ وزارت آئی ٹی و ٹیلی کمیونیکیشن کے اقدامات کی بدولت یکم جولائی 2018 سے 30 مارچ 2022 تک ٹیلی کام انڈسٹری میں براہ راست غیر ملک سرمایہ کاری کا حجم 6 ارب 10 کروڑ ڈالرز رہا ۔جبکہ مالی سال 2021 میں ٹیلی کام سیکٹر نے 163 ارب 30 کروڑ روپے ٹیکس کی مد میں قومی خزانے میں جمع کرائے۔ ٹیلی کام انڈسٹری کا مجموعی حجم 16 ارب 90 کروڑ ڈالرز تک جاپہنچا ہے۔ ٹیلی کام شعبے میں اصلاحات اور متعدد حکومت پالیسیوں کی بنا پر مارچ 2022 تک ملک میں فعال موبائل سمز کی تعداد 19 کروڑ 50 لاکھ تک ہوچکی ہے۔ ملک میں موبائل اور فکسڈ براڈ بینڈ صارفین کی تعداد جون 2022 تک 11 کروڑ 90 لاکھ صارفین تک جاپہنچی ہے اورتھری و فورجی استعمال کرنے والے صارفین کی تعداد 11 کروڑ 60 لاکھ تک پہنچ گئی ہے۔  تقریب سے خطاب کرتے ہوئے سی ای او اگنائٹ عاصم شہریار حسین نے کہا؛ ہم وفاقی وزیر کی ہدایت اور قیادت کے تحت پاکستان کے اسٹارٹ اپ ایکو سسٹم کی استعداد کار میں اضافے کے لیے پرعزم ہیں، ہمارا ہدف 2025 تک پاکستان میں ایک ارب ڈالرز سے زائد کے حامل نئے کاروباری سیٹ اپ کے اہداف کا حصول ہے۔ سندھ یونیورسٹی کے وائس چانسلر ڈاکٹر صدیق کلہوڑو نے اپنے خطاب میں تاجروں کو جدت کی راہ پر گامزن رہنے کی ترغیب دی اور ان کی کوششوں میں اپنے ادارے کی حمایت کا اعادہ کیا۔ انہوں نے کہا، ہم جدید دور کے خیالات کے ساتھ کاروباری انفراسٹرکچر کو مضبوط کرنے کے خواہشمند ہیں۔ اس موقع پر، پی ٹی سی ایل اور یوفون کے لیے گروپ چیف بزنس سلوشن آفیسر (سی بی ایس او)، ضرار ہشام خان نے کہا کہ "ہم پشاور کے بعد NIC حیدرآباد کے ساتھ شراکت داری پر مسرور ہیں۔ پی ٹی سی ایل، ڈیجیٹل پاکستان کے وژن کے مطابق ہمیشہ نوجوانوں کی صلاحیتوں پر یقین رکھتا ہے اور ملک کے بڑھتے ہوئے اسٹارٹ اپ سیکٹر کومکمل معاونت فراہم کرنے کے لیے پرعزم ہے۔ این آئی سی حیدرآباد کے پروجیکٹ ڈائریکٹر سید اظفر حسین نے مرکز کے فوکس ایریاز پر روشنی ڈالی اور این آئی سی کے لیے اہالیان حیدرآباد کی جانب سے ملنے والے زبردست ردعمل کے بارے میں اپنے خیالات کا اظہار کیا۔  مزید :  علاقائی -سندھ -حیدرآباد -   