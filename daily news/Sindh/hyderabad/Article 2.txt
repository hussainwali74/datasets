    حیدرآباد (ویب ڈیسک) سندھ کے دوسرے بڑے شہر حیدرآباد میں ڈرائیور نے تنازع پر معروف ڈاکٹر دھرم دیوارٹی کو بہیمانہ طریقے سے قتل کردیا۔ایس ایس پی کے مطابق ڈرائیور مقتول ڈاکٹر کی گاڑی لے کر فرار ہوگیا جس کی گرفتاری کے لیے گاؤں میں چھاپہ مارا گیا مگر وہ نہیں ملا، قتل کا سبب سامنے نہ آسکا، آخری اطلاعات تک ملزم گرفتار نہیں کیا جاسکا۔ پولیس حکام کے مطابق جلدی امراض کے معروف ڈاکٹر دھرم دیوارٹی کی لاش گھر سے برآمد ہوئی جبکہ اُن کا باورچی کچن میں بے ہوش پڑا ہوا تھا۔ پولیس نے لاش اور زخمی کو ہسپتال منتقل کردیا۔ مقتول کی فیملی  امریکا اور وہ خود سٹیزن کالونی میں مقیم تھے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    صوبائی وزیر برائے اقلیتی امور گیان چند نے ڈاکٹر کے قتل کا نوٹس لیتے ہوئے ایس ایس پی حیدرآباد امجد شیخ سے رپورٹ طلب کی۔ جس پر انہوں نے بتایا کہ ڈاکٹر کی گھر آتے ہی ڈرائیور سے بحث ہوئی جس پر اُس نے کچھ سے چھری اٹھا کر گلا کاٹ دیا۔ دوسری جانب صوبائی وزیر نے واقعے کی شدید الفاظ میں مذمت کرتے ہوئے اسے افسوسناک قرار دیا اور کہا کہ پُرامن شہری کی بہیمانہ طریقے سے زندگی چھین لی گئی۔  مزید :  علاقائی -سندھ -حیدرآباد -   