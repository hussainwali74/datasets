    حیدر آباد (ویب ڈیسک) حیدرآباد کے نجی سکول میں بچی کی مبینہ خودکشی کے معاملے پر سکول کی رجسٹریشن منسوخ کردی گئی ہے۔ محکمہ تعلیم سندھ نےابتدائی تحقیقات مکمل کرکے رپورٹ وزیر تعلیم کو ارسال کردی ہے۔محکمہ تعلیم کی رپورٹ میں کہا گیا ہے کہ  واقعے میں سکول انتظامیہ کی غفلت سامنے آئی، بچی کےتیسری منزل سےکودتے وقت اساتذہ دیکھ رہے تھے، موقع پر اساتذہ چاہتے تو بچی کو گرنے سے بچایا جا سکتا تھا۔محکمہ تعلیم سندھ کا کہنا ہے کہ نجی سکول کی رجسٹریشن معطل کردی گئی ہے، سکول انتظامیہ کو پرنسپل کو معطل کرنےکی ہدایت کردی گئی ہے۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا    خیال رہے کہ حیدرآباد کے نجی سکول میں طالبہ کے تیسری منزل سے گرکر جاں بحق ہونے کا واقعہ پیش آیا ہے۔طالبہ کی چھت سے گرنے کی سی سی ٹی وی فوٹیج بھی منظر عام پر آگئی ہے جس میں طالبہ کو تیسری منزل پر کوریڈور کی دیوار کے ساتھ کھڑا دیکھا جاسکتا ہے۔ویڈیو میں دیکھا جاسکتا ہے کہ لڑکی گیلری کی دیوار پر چڑھ جاتی ہے، کوریڈور میں ایک شخص طالبہ کو دیوار سے نیچے اترنے کا کہتا ہے۔ واقعہ حیدرآباد کے علاقے قاسم آباد کے نجی سکول میں پیش آیا۔ پولیس کے مطابق طالبہ کی لاش کو ہسپتال پہنچادیا گیا اورپوسٹ مارٹم کرنے کیلئے لیٹربھی جاری کر دیا گیاہے۔ لڑکی کے والد کی اجازت کے بعد پوسٹ مارٹم کیا جائے گا۔پولیس کے مطابق بچی کے والدین اور سکول کی انتظامیہ نے مؤقف دینے سے انکار کردیا ہے جبکہ سکول پرنسپل صحافیوں سے بات کیے بغیر ہسپتال سے روانہ ہوگئیں۔      رمضان المبارک کے تیسرے عشرے کی دعا     مزید :  علاقائی -سندھ -حیدرآباد -   