     نواب شاہ(مانیٹرنگ ڈیسک) نواب شاہ میں سیلاب متاثرہ کو لوٹنے والے 3بدقماشوں کو گرفتار کر لیا گیا۔ نجی ٹی وی چینل 24نیوز کے مطابق ان تینوں ایجنٹس کی شناخت شاہ نواز، بھاگ چند اور سکندر کے ناموں سے ہوئی ہے جو سیلاب متاثرین کو بینظیر انکم سپورٹ پروگرام کی طرف سے ملنے والی رقم سے 3ہزار سے 5ہزار روپے کی کٹوتی کر رہے تھے۔ ملزمان کی طرف سے سیلاب متاثرین کی مجبوری کا فائدہ اٹھانے اور ان کی رقم سے تین سے پانچ ہزار روپے اپنی جیب میں ڈالنے کی اطلاع ملنے پر پولیس حرکت میں آ گئی اور چھاپے مار کر ان تینوں کو گرفتار کر لیا۔ ایس ایچ او دولت پور وسیم مرزا کا کہنا ہے کہ ”سیلاب متاثرین کو لوٹنے والوں کو قطعاً معاف نہیں کیا جائے گا اور ان کے خلاف سخت ایکشن لیا جائے گا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -سندھ -حیدرآباد -   