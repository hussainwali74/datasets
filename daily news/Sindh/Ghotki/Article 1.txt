    گھوٹکی (ویب ڈیسک ) گھوٹکی میں سندھ ٹیکسٹ بک بورڈ کی ڈیڑھ سو من  سرکاری کتب کباڑ میں بیچنے کا انکشاف ہوا ہے ۔ نجی ٹی وی "جیو نیوز" کے مطابق سندھ ہائیکورٹ کے جج صلاح الدین  پنہور نے سندھ ٹیکسٹ بک بورڈ کی ڈیڑھ سو من سرکاری کتب کباڑ میں بیچنے کا نوٹس لیا، عدالت نے چیئرمین اینٹی کرپشن کو واقعے کی تحقیقات کا حکم دیا اور ہدایت کی کہ کمیٹی تشکیل دیکر شفاف تحقیقات کی جائیں۔ نجی ٹی وی کے مطابق  عدالت نے واقعے سے متعلق چیئرمین سندھ ٹیکسٹ بورڈ کو  طلب کرلیا ۔ دوسری جانب عدالت میں ڈھرکی کے رہائشی عبدالوہاب نے عدالت کو بتایا کہ ڈھرکی میں کالج کی تعمیر کا فنڈز جاری کیا مگر ایک اینٹ تک نہیں لگائی گئی۔عدالت نے حکم دیا کہ ڈسٹرکٹ اینڈ سیشن جج گھوٹکی کالج کی زمین سے تجاوزات کا خاتمہ کرائیں ، کالج کی تعمیر کے کام کی سربراہی بھی کریں۔       سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -سندھ -گھوٹکی -   