    گھوٹکی (ڈیلی پاکستان آن لائن)سندھ کا پولیس اہلکار وردی پہنے دو بچوں کواٹھا کرڈسٹرکٹ جیل گھوٹکی کے باہر  سڑک پر آگیا اور پچاس ہزار روپے میں فروخت کرنے کا اعلان کردیا، اہلکار نے دعویٰ کیا ہے کہ ان کے بیٹے کا آپریشن ہونا تھا لیکن چھٹی مانگنے پر اس سے رشوت طلب کی گئی اور رقم ادا نہ کرپانے پر تبادلہ کردیاگیا۔ نجی ٹی وی چینل کے مطابق  محکمہ جیل کا پولیس اہلکار نثار لاشاری پچاس ہزار روپے میں بچے فروخت کرنے کی بولی لگاتا رہا، یہ ویڈیو انٹرنیٹ پر وائرل ہورہی ہے ، اہلکار نے دعویٰ کیا ہے کہ 17 نومبر کو ان کے ایک بیٹے کا گمبٹ ہسپتال میں آپریشن ہونا ہے لیکن چھٹی کے عوض اس سے جیل کے ہیڈ محرر عزیز ہکڑو نے رشوت مانگی جو وہ نہیں دے سکا، 15 دن کی چھٹی کیلئے 20 ہزار کا مطالبہ کیا گیا۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا     رپورٹ کے مطابق پولیس اہلکار کا کہنا تھا کہ تنخواہ اتنی نہیں کہ وہ علاج کراسکیں، گمبٹ سے علاج چل رہا تھا اور اب آپریشن کی تاریخ ملی ہے ، جیل انتظامیہ کی طرف سے بھی کوئی میڈیکل سپورٹ نہیں دی گئی۔      رمضان المبارک کے تیسرے عشرے کی دعا     مزید :  جرم و انصاف -علاقائی -سندھ -گھوٹکی -   