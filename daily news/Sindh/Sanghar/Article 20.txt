    سانگھڑ (ڈیلی پاکستان آن لائن) معاشی مسائل سے دوچار پاکستان کیلئے اب تک کی سب سے بڑی خوشخبری سندھ سے آگئی ہے جہاں تیل اور گیس کے وسیع ذخائر دریافت ہوگئے ہیں۔ سندھ کے ضلع سانگھڑمیں او جی ڈی سی ایل کے کنویں سے تیل اور گیس کے وسیع ذخائر دریافت ہوئے ہیں۔ ذرائع کا کہنا ہے کہ یہ ذخائر 3600 میٹر کی گہرائی میں ملے ہیں اور اس حوالے سے او جی ڈی سی ایل نے پاکستان سٹاک ایکسچینج کو خط کے ذریعے آگاہ کردیا ہے۔  جس کنویں پانڈی ون سے تیل اور گیس کے ذخائر دریافت ہوئے ہیں اس کے 95 فیصد حصص او جی ڈی سی ایل کے پاس ہیں جبکہ 5 فیصد حصص گورنمنٹ ہولڈنگ پرائیویٹ لمیٹڈ کی ملکیت ہیں۔ ذرائع کا کہنا ہے کہ اس کنویں سے 9 اعشاریہ 12 ملین مکعب فٹ گیس روزانہ ملے گی جبکہ 530 بیرل یومیہ تیل بھی نکالا جاسکے گا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  Breaking News -اہم خبریں -قومی -علاقائی -سندھ -سانگھڑ -   