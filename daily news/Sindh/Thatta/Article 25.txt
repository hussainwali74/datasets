    ٹھٹھہ (مانیٹرنگ ڈیسک) صوبہ سندھ میں واقع مکلی کا تاریخی قبرستان صرف پاکستان کا ہی نہیں بلکہ عالمی تاریخی ورثے کا حصہ ہے مگر کس قدر افسوس کی بات ہے کہ بدفطرت چوروں نے زمانہ قدیم کے رازوں کے امین اس قبرستان کو بھی معاف نہیں کیا۔ بدبختوں نے ایک قدیم مقبرے کو کھولا اور اس میں نصب کئے گئے قیمتی سائنسی آلات چرا کر لے گئے۔ یہ آلات جام نظام الدین دوئم المعروف جام نندو کے بلند مقبرے میں مسلسل جھکاﺅ کے باعث پیدا ہونے والی دراڑوں کی پیمائش کے لئے نصب کئے گئے تھے۔  مقبرے کے کنزرویٹو سرفراز جتوئی کا کہنا تھا کہ 33 فٹ بلند مقبرے کے مسلسل جھکاﺅ کی وجہ سے اس میں دراڑیں پیدا ہورہی تھیں جن کی پیمائش کے لئے 10 گیج نصب کئے گئے تھے۔ چور ان میں سے چار گیج چرا کر لے گئے ہیں۔ اس کے ساتھ مقبرے سے قیمتی پتھر اور لکڑی کا ایک دروازہ بھی چرالیا گیا ہے۔       سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    سکیورٹی گارڈز اور چوکیداروں کا کہنا ہے کہ انہیں مقبرے کے اندر سے توڑ پھوڑ آواز آئی تو وہ فوری طور پر وہاں پہنچے لیکن صرف ایک چور کو پکڑا جاسکا باقی فرار ہوگئے۔ جام نندو کا تاریخی مقبرہ پندرہویں صدی میں بنایا گیا تھا اور مکلی کے قبرستان کے اہم ترین آثار میں اس کا شمار ہوتا ہے، جبکہ مکلی کے قبرستان کو اقوام متحدہ کی جانب سے عالمی تاریخی ورثے کا حصہ قرار دیا جا چکا ہے۔  مزید :  علاقائی -سندھ -ٹھٹہ -   