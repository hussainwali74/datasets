    سجاول (این این آئی) انسانی حقوق کمیشن کی جانب سے ضلع سجاول میں رورل ہیلتھ سینٹر اور مسافرخانے کا کیس نیب کو بھیجنے کافیصلہ،پوسٹ مارٹم نہ کرنے والی لیڈی ڈاکٹر کو پیش ہونے کا حکم. سندھ ہیومن رائٹس کمیشن کے ممبر رٹائرڈ جج سید حسن شاہ بخاری ایک دن کے دورے پر سجاول پہنچے۔ عدالتی کمیشن کے ممبر سید حسن شاہ بخاری نے سجاول کے ایڈیشنل ڈپٹی کمشنر ون سردار ریاض حسین اور ایس ایس پی سجاول کیپٹن رٹائرڈ امیر سعود مگسی اور دیگر افسران سے ملاقات کی۔ملاقات کے بعد ضلع سجاول کی 3 درخواستوں پر غور کیا گیا جس میں چائلڈ میریج ایکٹ کی خلاف ورزی کرتے ہوئے جاتی کی 14 سال کی لڑکی حوری کی درخواست اور دوسری جاتی کی مبینہ خودکشی کرنے والی مسمات زہرا اور تیسری درخواست رورل ہیلتھ سینٹر اور مسافر خانے کا غیرمعیاری کام ہے۔ چائلڈ میریج ایکٹ کی درخواست میں دونو فریقین کا عدالت میں صلح نامہ جمع کروانے پر درخواست خارج کردی گئی۔ جبکہ جاتی کی مبینہ خودکشی کرنے والی مسمات زہرا کا انکے والدین کے منع کرنے پر پوسٹ مارٹم نا کرنے والی ڈیوٹی پر موجود لیڈی ڈاکٹر کو وضاحت پیش کرنے کے لیئے سندھ ہیومن رائٹس کے آفیس بلایا گیا ہے۔ تیسری اور آخری درخواست کی سماعت کے دوران لوکل گورنمینٹ، مرف این جی او اور محکمہ صحت سمیت کسی نے بھی رورل ہیلتھ سینٹر اور مسافر خانے کی ذمیواری نہیں لی ہرکسی نے کہا کے یہ ٹھیکہ ہمارا نہیں ہے جس پر یہ کیس نیب کو بھیجنے کا فیصلہ کیا گیا۔ عدالتی کمیشن کے ممبر سید حسن شاہ بخاری نے کہا کے جلدی اور آسان انصاف کی فراہمی حکومت کی اولین ترجیح ہے، اور عوام کو انصاف فراھم کیاجائیگا۔      عمران خان سمیت پی ٹی آئی رہنما حاضر ہوں، جے آئی ٹی کا تیسرا حکم جاری     مزید :  علاقائی -سندھ -ٹھٹہ -   