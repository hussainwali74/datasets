    جیکب آباد (ڈیلی پاکستان آن لائن) اندرون سندھ کے ضلع جیکب آباد میں 5 ملزمان نے ایک خاتون کے ساتھ اجتماعی زیادتی کردی۔ جیکب آباد کے ٹھل اے سیکشن تھانہ کی حدود میں علی اصغر اور ریاض رند نامی ملزمان نے اپنے تین ساتھیوں کی مدد سے خاتون کو اغوا کیا۔ پانچوں ملزمان نے خاتون کو اجتماعی زیادتی کا نشانہ بنایا اور اسے سڑک پر پھینک کر فرار ہوگئے۔ متاثرہ خاتون کا کہنا ہے کہ ملزمان نے اسے اغوا کرنے کے بعد نشہ آور چیز دے کر بیہوش کیا، جب اسے ہوش آیا تو وہ سڑک پر پڑی ہوئی تھی، لوگوں نے اسے اٹھا کر ہسپتال پہنچایا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    پولیس کا کہنا ہے کہ خاتون کا میڈیکل کرایا جارہا ہے، رپورٹ آنے کے بعد مقدمہ درج کیا جائے گا۔  مزید :  علاقائی -سندھ -جیکب آباد -   