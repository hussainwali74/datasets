    نوشہروفیروز(مانیٹرنگ ڈیسک )نوشہروفیروز میں جسقم رہنما مقصود قریشی اور ان کے ساتھی کی ہلاکت کیخلاف سندھ کے مختلف شہروں میں آج دوسرے روز بھی حالت کشدہ ہیں اورہڑتال ہے۔گزشتہ روز کے واقعہ کے بعد نوشہرو فیروز کے مختلف شہروں ، مورو ، بھریا روڈ ، محراب پور اور پڈعیدن میں آج بھی مکمل ہڑتال ہے تمام کاروباری مراکز بند پڑے ہیں۔ پڈعیدن میں گزشتہ روز کی کشیدگی کے باعث رینجرز تعینات کردی گئی ہے۔جام شورو میں مہران یونی ورسٹی اور لیاقت یونی ورسٹی میں آج ہونے والے پرچے ملتوی کردیئے گئے ہیں۔ لاڑکانہ ، رتو ڈیرہ ، شہداد کوٹ ، اور دیگر علاقوں میں ہڑتال جاری ہے۔چھوٹے بڑے کارباری مراکز بند ہیں کسی بھی ناخوشگوار واقعہ سے نمٹنے کے لئے پولیس اور رینجرز کی نفری کا گشت بڑھا دیا گیا۔نواب شاہ ، دادو، جیکب آباد اور کشمور میں بھی کاروباری زندگی معطل ہے اور سڑکوں پر سے ٹریفک غائب ہے۔یادرہے کہ گذشتہ روز بھریاروڈ پر نامعلوم افراد نے فائرنگ کرکے مقصود قریشی کو اُن کے ساتھی کو فائرنگ کرکے موت کے گھاٹ اُتاردیاتھاجس کے بعد لاشیں گاڑی میں چھوڑ کرآگ لگادی گئی ۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  نوشہروفیروز -   