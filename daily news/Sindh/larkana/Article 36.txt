    لاڑکا نہ(ڈیلی پاکستان آن لائن )سندھ کے ضلع لاڑکانہ میں سوتیلی ماں نے مبینہ طور پر 9سالہ بیٹے کو نہرمیں پھینک دیا۔ پولیس نے والد کی درخواست پر خاتون کو حراست میں لے کر تفتیش کا آغاز کردیا۔ نجی ٹی وی سما نیوز کے مطابق پولیس حکام نے بتایا کہ بچے کے والد غلام اکبر کھوکھر نے کبریٰ نامی خاتون سے دوسری شادی کررکھی تھی ، خاتون نے عدم برداشت کی وجہ سے یہ قدم اٹھا یا ہے ۔ 15گھنٹے گزرنے کے بعد بھی بچے کی میت تاحال نہیں مل سکی ہے تاہم ریسکیو آپریشن ابھی جاری ہے۔ پولیس حکا م نے مزیدبتایا کہ بچے کے والدکی درخواست پر تھانہ سول لائن پولیس نے واقعے کی تفتیش شروع کردی ہے جبکہ خاتون کو حراست میں لے کر تھانہ ویمن میں منتقل کردیاگیا ہے، مزید تفتیش جاری ہے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  جرم و انصاف -علاقائی -سندھ -لاڑکانہ -   