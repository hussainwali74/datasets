    لاڑکانہ ( ڈیلی  پاکستان آن لائن ) لاڑکانہ کی سینٹرل جیل میں قیدیوں کی جانب سے 7 پولیس اہلکاروں کو یرغمال بنانے اورپھر رہا کرنے کے بعد اب انکشاف ہوا ہے کہ جیل میں قیدی راج موجود تھا ، جیل میں منشیات کا دھندہ ہوتا رہا اور ہر مجرمانہ کارروائی کی جیل سے مانیٹرنگ کی جاتی رہی ۔ نجی ٹی وی جیو نیوز کے مطابق سپرٹنڈنٹ جیل اشفاق کلوڑ نے بتایا کہ جیل میں منشیات کا کاروبار ہوتارہا جس میں عملہ بھی ملوث تھا  ، پولیس اہلکار جوتوں جبکہ کچن کا عملہ روٹیوں میں منشیات لے جاتا رہا ، ہم نے قیدیوں کے سہولتکاروں  کو پکڑ کر سزا دی ،  تاوان سے لے کر ہر مجرمانہ  سرگرمی جیل سے مانیٹر کی جاتی تھی۔      پشاور میں مکان کی تعمیر کیلئے کھدائی کے دوران نیچے سے 100 سال پرانا مکان دریافت، ماہرین بھی حیران پریشان رہ گئے    واضح رہے کہ سینٹرل جیل لاڑکانہ میں قیدیوں نے  7 پولیس اہلکاروں کو یرغمال بنا لیا تھا ،  70 قیدیوں کی دیگرجیلوں میں منتقلی کے بعد سینٹرل جیل لاڑکانہ میں کشیدگی پیدا ہوگئی تھی اور قیدیوں نے 7 پولیس اہلکاروں کویرغمال بنالیا تھا۔ بعد ازاں مذاکرات کے ذریعے پہلے پانچ اہلکاروں کو بعد ازاں ساتوں پولیس اہلکاروں کو رہا کر دیا گیا تھا۔  مزید :  قومی -جرم و انصاف -علاقائی -سندھ -لاڑکانہ -   