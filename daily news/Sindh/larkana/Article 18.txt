    لاڑکانہ (ویب ڈیسک) لاڑکانہ  سینٹرل جیل حکام اور قیدیوں میں مذاکرات کامیاب ہو گئے۔  قیدیوں نے ساتوں  یرغمالی پولیس اہلکاروں کو رہا کردیا۔ نجی ٹی وی جیو نیوز کے مطابق  70 قیدیوں کی دیگرجیلوں میں منتقلی کے بعد سینٹرل جیل لاڑکانہ میں کشیدگی پیدا ہوگئی تھی اور قیدیوں نے 7 پولیس اہلکاروں کویرغمال بنالیا تھا۔ بعد ازاں مذاکرات کے ذریعے پانچ اہلکاروں کو رہا کرالیا گیا تاہم اب ساتوں اہلکاروں کو رہا کردیا گیا ہے۔      سابق وزیراعظم تنویر الیاس کی درخواست پر اعتراض ختم، سماعت کیلئے مقرر    ڈپٹی سپرنٹنڈنٹ لاڑکانہ جیل مولا بخش سہتو کے مطابق مولا بخش سہتوکے مطابق سینٹرل جیل کے 70 قیدیوں کو لاڑکانہ جیل سے دیگر جیلوں میں منتقل کیا گیا، منتقلی کا کام انتظامی وجوہات کی بنا پر کیا گیا جس کے بعد سے سینٹرل جیل لاڑکانہ میں کشیدگی ہے ۔ ڈپٹی جیل سپرنٹنڈنٹ مولا بخش سہتو کے مطابق آئی جی، ڈی آئی جی جیل کو  قیدیوں کے مطالبات سے آگاہ کر دیا گیا ہے۔ ڈپٹی جیل سپرنٹنڈنٹ مولا بخش سہتو نے بتایا کہ لاڑکانہ جیل میں 600 قیدیوں کی گنجائش ہے لیکن جیل میں ایک ہزار سے زائد قیدی موجود ہیں، قیدیوں کی اضافی تعداد کے باعث انتظامی مسائل درپیش ہیں۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا     مزید :  علاقائی -سندھ -لاڑکانہ -   