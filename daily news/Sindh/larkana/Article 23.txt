    گڑھی خدا بخش (ڈیلی پاکستان آن لائن) سابق صدر آصف علی زرداری کا کہنا ہے کہ پیپلز پارٹی کی حکومت دوبارہ آئے گی ، بلاول بھٹو غریب کی قسمت بدلے گا۔ گڑھی خدا بخش میں بے نظیر بھٹو کی برسی کے موقع پر جلسے سے خطاب کرتے ہوئے آصف زرداری نے کہا پاکستان کے عوام کا نصیب نہیں کہ وہ ہمیشہ ہی غریب رہیں ، اگر سمجھ سے کام لیں تو ہم ایک امیر ملک ہیں، وہ وقت دور نہیں جب پیپلز پارٹی کی حکومت دوبارہ آئے گی۔انہوں نے کہا کہ ہمارا منشور عوام کی خدمت ہے، وہ وقت آنے والا ہے جب عوام کی حکومت آئے گی اور غریبوں کی تقدیر بدلے گی، بی بی سے کیے ہوئے وعدے آہستہ آہستہ پورے کر رہے ہیں، آپ سب کی تقدیر بلاول بدلے گا۔واضح رہے کہ اس سے قبل یہ کہا جا رہا تھا کہ صحت کی خرابی کے باعث آصف زرداری جلسے میں شریک نہیں ہوں گے لیکن انہوں نے جلسے میں شرکت کی اور انتہائی مختصر خطاب کیا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  اہم خبریں -قومی -علاقائی -سندھ -لاڑکانہ -   