    تھر کول (ڈیلی پاکستان آن لائن) بلاول بھٹو نے تھرکول پاور پراجیکٹ کا افتتاح کر دیا۔ سندھ حکومت نے مقامی افراد کو مفت بجلی دینے کا اعلان کر دیا۔ انہوں نے کہا اسلام کوٹ کے عوام کو بجلی مفت ملے گی۔ چیئرمین پیپلزپارٹی بلاول بھٹو نے تقریب سے خطاب کرتے ہوئے کہا کوئلے کی بجلی پر پہلا حق مقامی لوگوں کا تھا، مقامی لوگوں کو بجلی نہ ملنا ان کے ساتھ زیادتی ہے، تھر کی بجلی سے پورے ملک کو فائدہ ہوگا۔ انہوں نے کہا آج تھر کی زمین سے کالا سونا نکل رہا ہے، اس کو کہتے ہیں بہتر حکمرانی، اس کو کہتے ہیں میگا پروجیکٹ، یہ کامیابی پاکستان کی کامیابی ہے، یہ نیا تھر اور نیا پاکستان ہے، باقی سب باتیں، ہم کام کرتے ہیں۔      انٹربینک میں ڈالر 1 روپے سے زائد سستا ہو کر بند    بلاول بھٹو کا کہنا تھا بینظیر کا خواب تھا کہ تھر کے کوئلے سے پاکستان کو روشن کر دیں، حکومت نجی شعبے کیساتھ ملکر اچھا کام کر سکتی ہے، پیپلز پارٹی نے جو تھر میں کر کے دیکھایا ہے اس کو کہتے ہیں گڈ گورننس، آج کا دن پاکستان کی تاریخ کیلئے اہمیت رکھتا ہے، آج ہی کے دن ذوالفقار بھٹو نے 73 کا آئین دیا۔  مزید :  قومی -علاقائی -سندھ -تھرپارکر -   