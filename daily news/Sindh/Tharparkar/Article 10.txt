    تھرپارکر (ڈیلی پاکستان آن لائن) اندرونِ سندھ کے ضلع تھرپارکر میں آسمانی بجلی گرنے سے پانچ افراد جاں بحق ہوگئے۔ نجی ٹی وی دنیا نیوز کے مطابق آسمانی بجلی گرنے کے واقعات تھرپارکر کی تحصیل اسلام کوٹ میں پیش آئے جس کے نتیجے میں پانچ افراد جاں بحق ہوگئے۔ جس وقت بجلی گرنے کا واقعہ پیش آیا اس وقت متاثرہ افراد کھیتوں میں کام کر رہے تھے۔ اس افسوسناک واقعے میں 50 بھیڑ، بکریاں اور اونٹ بھی ہلاک ہوئے ہیں۔  مزید :  ماحولیات -علاقائی -سندھ -تھرپارکر -   