    اسلام آباد ( ڈیلی پاکستان آن لائن )  تھر کے ہسپتالوں کی حالت زار پر چیف جسٹس پاکستان سیکرٹری صحت سندھ پر برہم ہو گئے ، ریمارکس دیے کہ تھر میں آپ کی اولاد نہیں ، والدین نہیں اسلئے آپ کو فکر ہی نہیں ، وہاں چھوٹے بچے مر رہے ہیں ۔ سپریم کورٹ رجسٹری کراچی میں دوران سماعت چیف جسٹس پاکستان جسٹس گلزار احمد نے ریمارکس دیے کہ  تھر میں  دس ،  پندرہ ہزار کا صحت کا عملہ ہوگا مگر کوئی نظر نہیں آتا ، تھر سے تو مکمل لاتعلقی ہے ،  آپ کے وی آئی پیز جاتے ہیں ان کچھ اور طریقہ کار ہوتا ہے ، غریبوں کا برا حال کردیتے ہیں، انجکشن لے آؤ ،دوا لے آؤ ، تھر پارکر کے اسپتال میں بیٹھنے کی جگہ تک نہیں ، ایس آئی یو ٹی دیکھیں جاکر کیسے کام ہوتا ہے ، آپ کے منسٹرز تو آغا خان سے علاج کراتے ہیں انہیں کیا پرواہ ،آپ کے ہسپتال تو اسطبل بنے ہوئے ہیں ،گھوڑے ہوتے ہیں وہاں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    سیکرٹری صحت سندھ نے عدالت کو بتایا کہ نئے ڈاکٹرز کی بھرتیوں کا عمل جاری ہے ۔ چیف جسٹس گلزار احمد نے ریمارکس دیے کہ آپ کی  ہر رپورٹ میں یو این ، یو این لکھا ہے ، آپ کیا کررہے ہیں ؟ ہر جگہ لکھ دیا یو این نے کہا ہے ، یو این سے پیسے لیتے ہیں تو ان ہی کی بات کریں گے ۔ عدالتی معاون فیصل صدیقی نے عدالت کو بتایا کہ تھر میں 2018 میں 400 بچوں کی ہلاکتیں ہوئیں ، کمیشن رپورٹ میں بتایا گیا ہے کچھ نہیں ہورہا ۔ چیف جسٹس پاکستان نے ریمارکس دیے کہ سیکرٹری لیول کے جتنے افسران ہیں سب مٹھی سول اسپتال جائیں علاج کیلئے ، چار پانچ گھنٹے لگیں گے کوئی بچ جائے تو بچ جائے، آپ لوگ انہیں انسان نہیں سمجھتے ؟ ، لاڑکانہ ، سکھر کسی بھی شہر میں چلے جائیں سرکاری ہسپتالوں کا یہی حال ہے ، آپ کو پرواہ نہیں بچے مررہے ہیں ؟، ہزاروں ، لاکھوں لیڈی ہیلتھ ورکرز رکھی ہیں کہاں ہیں ؟، اتنی بڑی فوج بنائی ہوئی ہے ہیلتھ کی کہاں ہے ؟۔        بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     عدالت نے سیکرٹری صحت کو بولنے سے روک دیا ، چیف جسٹس نےریمارکس دیے کہ ہمارے پاس آکر سب کہتے مگر کرتے کچھ نہیں ہیں،ہسپتالوں میں گدھے بندھے ہوئے،لائٹ تک نہیں ہے دوائی،ایکسرے مشین وغیرہ کی سہولیات تو خواب ہیں،ایکسرے مشین ہی نہیں مگر عملہ رکھا ہوا،ایڈووکیٹ جنرل سندھ گئے تھے ، یہ سب چیزوں کے گواہ ہیں،وہاں ڈی سی اور دیگر لوگ تو بادشاہ بنے ہوئے ہیں ۔ جسٹس اعجاز الاحسن نے ریمارکس دیے کہ تھر میں میڈیکل افسران کی 75 فیصد اسامیاں خالی ہیں ،عدالت نے سیکرٹری صحت سندھ کی رپورٹ غیر تسلی بخش قرار دے دی ۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا     مزید :  قومی -تعلیم و صحت -علاقائی -سندھ -تھرپارکر -کراچی -   