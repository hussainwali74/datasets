    میرپور خاص(ویب ڈیسک)سانحہ تیز گام کے14 مسافر تا حال لاپتہ افراد ہیں جب کہ رحیم یار خان کے ہسپتال میں صرف 3 لاشیں موجود ہیں جن میں سے 2کا ڈی این اے میچ نہیں ہو سکا۔31 اکتوبر کو پیش آئے سانحہ تیزگام میں میرپورخاص کے 49 افراد شہید اورمتعدد افراد زخمی ہوئے تھے۔ 40 میتیں ورثا کے حوالے کر دی گئی ہیں جبکہ 9 افراد تاحال لاپتہ ہیں۔ رحیم یار خان کے شیخ زید ہسپتال میں3 لاشیں رکھی ہیں جن میں سے2کے ڈی این اے میچ نہیں کر پائے۔ ایکسپریس نیوز کے مطابق ان دونوں نعشوں کو لاوارث قرار دیا جا چکا ہے جبکہ تیسرے شہید کے ورثا عمرے کی ادائیگی کے بعد واپس پہنچ چکے اور ڈی این اے کا نمونہ دینے روانہ ہو گئے ہیں۔میرپورخاص کے9 افراد یاسر علی، اورنگزیب عرف خرم،عادل،سیف الرحمان،محمد جاوید، جان محمد،محمد اقبال،اعجاز میمن اورفصیح اللہ عرف شانی کے بارے میں وفاقی حکومت اورمحکمہ ریلوے کوئی معلومات فراہم نہیں کر رہے۔ جس کی وجہ سے لواحقین شدید پریشانی میں مبتلا ہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    علماءایکشن کمیٹی میرپورخاص نے سانحہ تیز گام میں لاپتہ9 افراد کے جسد خاکی نہ ملنے پر تشویش کا اظہار کرتے ہوئے کہا ہے کہ ورثا در بدر کی ٹھوکریں کھا رہے ہیں اور وفاقی حکومت کوئی توجہ نہیں دے رہی اگر لاپتہ افراد کے بارے میں فوری آگاہ نہ کیا گیا تو علماءایکشن کمیٹی احتجاج کا راستہ اختیار کرے گی۔  مزید :  علاقائی -سندھ -میرپورخاص -   