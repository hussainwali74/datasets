    دادو(ڈیلی پاکستان آن لائن )اندرون سندھ کے ضلع دادو کی تحصیل میہڑ کے ایک اور نواحی گاؤں نور پور میں آگ لگ گئی جس میں  20 سے زائد مکانات جل گئے۔ پولیس کے مطابق نور پور گاؤں میں آتشزدگی نے 20 سے زائد کچے مکانات کو اپنی  لپیٹ میں لے لیاجس سے اناج و سامان بھی خاکستر ہوگیا۔  آگ لگنے کے واقعے میں متعدد مویشی بھی جھلس کر ہلاک ہوئے ہیں۔ تاحال  آگ لگنے کی وجہ معلوم نہیں ہوسکی۔ واضح رہے کہ چند روز قبل تحصیل میہڑ ہی  کے گاؤں فیض محمد دریانی میں بھی آگ لگنے کا واقعہ پیش آیا تھا جس میں درجنوں مکانات جل گئے تھے۔ آتشزدگی کے اس واقعے میں 10 افراد جاں بحق ہوئے تھے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -سندھ -دادو -   