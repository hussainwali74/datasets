    دادو (ویب ڈیسک) دادو میں میڈیکل کالج کی طالبہ کی پراسرار موت کا واقعہ سامنے آیا ہے,  پیپلز میڈیکل کالج نواب شاہ  میں چوتھے سال کی طالبہ عصمت کی لاش سیتا روڈ پر اس کے گھر سے ملی تھی۔عصمت کے والدین کا دعویٰ ہےکہ بیٹی نےخودکشی کی ہے، سینےپرگولی کانشان ہے۔  تین روز قبل والد کی مدعیت میں 5 ملزمان پر لڑکی کو ہراساں کرنے کا مقدمہ بھی درج کیا گیا تھا، ایف آئی آر میں والدین نے کہا  تھا کہ ثمن سولنگی نامی شخص نے جعلی نکاح نامہ بناکر لڑکی کو بلیک میل کیا ، 90 ہزار روپے ہتھیالیے۔ایف آئی آر کے مطابق ذہنی دباؤ کا شکار لڑکی رقم ملزم کے اکاؤنٹ میں منتقل کرتی رہی ، لاش کا پوسٹ مارٹم مکمل کرلیا گیا ہے، ایف آئی آر میں نامزد ایک ملزم گرفتار ہے۔      سابق وزیراعظم تنویر الیاس کی درخواست پر اعتراض ختم، سماعت کیلئے مقرر    دوسری جانب والدین کے نام لڑکی کا خط بھی سامنے آگیا ہے، خط میں عصمت نے والدین سے معذرت کی ہے۔ادھر ویمن پروٹیکشن سیل کی انچارج  نےعصمت کےکمرے کا معائنہ کیا اور اس کے زیرِ استعمال اشیا تحویل میں لے لیں ۔  مزید :  علاقائی -سندھ -دادو -   