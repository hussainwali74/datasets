    دادو (ویب ڈیسک) پاکستان تحریک انصاف (پی ٹی آئی) رہنما لیاقت جتوئی کے سیف اللہ ابڑوپرالزامات کی اندرونی کہانی سامنے آگئی،  اندرون سندھ کے پارٹی رہنماؤں کو نظر انداز کرنے پر لیاقت جتوئی کے صبر کا پیمانہ لبریز ہوا ، انہوں نے کامیاب جلسے کرانے کیلئے لیاقت جتوئی کا بھرپور ساتھ دیا تھا اور لیاقت جتوئی پریس کانفرنس میں باربارکامیاب جلسے کرانے اوربھاری ووٹ بینک کا بھی ذکرکرتے رہے تھے۔ جیو نیوز کے مطابق26 فروری کو طلب کیے گئے ناراض گروپ کے اجلاس کے لیے لیاقت جتوئی نے ہم خیال رہنماؤں سے رابطے کیے ہیں جس میں اللہ بخش انڑ ، راجہ جکھرانی، ممتاز علی شاہ اور  اکبر بھنگوار سے رابطے ہوئے ہیں، لیاقت جتوئی نے دو روز قبل وزیراعظم عمران خان کو ایک شکایت بھرا خط بھی بھیجا تھا جس میں انہوں نے وزیراعظم کو پارٹی ہائی جیک کرنے سے متعلق اشارہ دیا تھا،  خط میں لیاقت جتوئی کا کہنا تھا کہ کراچی کامخصوص ٹولہ اور گورنر ہاؤس میں بیٹھے کچھ لوگ پارٹی کو نقصان پہنچارہے ہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    ذرائع نے بتایا کہ دو دن گزرنے کے باوجود اب تک عمران خان کو لکھے گئےخط کاجواب نہیں آیا جس پر 26 فروری کو طلب کیے گئے اجلاس میں اہم فیصلے کیے جاسکتے ہیں۔واضح رہے کہ لیاقت جتوئی نے سیف اللہ ابڑوپر35 کروڑ میں سینیٹ ٹکٹ خریدنے کا الزام لگایا تھا جس پر سیف اللہ ابڑو نے انہیں 2 ارب روپے ہرجانے کا قانونی نوٹس بھیجا ہے۔  مزید :  علاقائی -سندھ -دادو -   