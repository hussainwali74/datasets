    خیرپور ( ڈیلی پاکستان آن لائن )  مسلح افراد نے شاہ لطیف یونیورسٹی کی بس کو زبردستی روک کر طالبہ کو اغواء کرنے کی کوشش کی ، مزاحمت کرنے پر 7 طالبات کو تشدد کا نشانہ بنا کر زخمی کر دیا۔ نجی ٹی وی جیو نیوز کے مطابق  شاہ لطیف یونیورسٹی کی طالبات کی بس کو  خیرپور کے نزدیک رانی پور قومی شاہراہ پر مسلح ملزمان نے زبردستی روکا اور ایک طالبہ کو اغواء کرنے کی کوشش کی ، دیگر طالبات نے مزاحمت کی تو ملزمان نے دیگر طالبات کو بھی تشدد کا نشانہ بنایا ۔ پولیس کے مطابق واقعے میں یونیورسٹی کا ہی ایک طالبعلم شامل ہے جس کی شناخت صفدر وسان کےنام سے ہوئی ہے ، ملزم نے ساتھیوں کے ہمراہ یونیورسٹی کی بس زبردستی روک کر طالبہ کو اغواء کرنے کی کوشش کی  جبکہ مزاحمت پر دیگر طالبات پر تشدد کی ، زخمی طالبات کو طبی امداد کیلئے ہسپتال منتقل کیا گیا ہے جبکہ ملزمان کی تلاش جاری ہے ۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    دوسری جانب یونیورسٹی کے طلبہ نے ملزمان کی گرفتاری کیلئے رانی پور کی قومی شاہرہ پر دھرنا دے دیا ہے ۔   مزید :  قومی -جرم و انصاف -علاقائی -سندھ -خیرپور -   