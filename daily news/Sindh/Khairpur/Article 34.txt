    خیر پور (ڈیلی پاکستان آن لائن) جائیداد کے تنازعہ پر سابق وزیر اعلیٰ سندھ سید غوث علی شاہ کے بچے ان کی جان کے دشمن بن گئے۔ سابق وزیر اعلیٰ سندھ غوث علی شاہ نے اپنی پہلی بیوی اور بچوں سے اظہار لاتعلقی کردیا۔ انہوں نے کہا کہ ان کے بیٹے انہیں اور ان کی دوسری بیوی کو قتل کرنا چاہتے ہیں، ان کے بیٹوں نے ان کی اجازت کے بغیر جائیداد فروخت کی اور وہ مزید جائیداد بھی بیچنا چاہتے ہیں۔ سابق وزیر اعلیٰ نے الزام لگایا کہ وہ اپنی باقی جائیداد دوسری بیوی کو دینا چاہتے ہیں جس کی وجہ سے ان کی پہلی بیوی اور بیٹے جان کے دشمن بنے ہوئے ہیں۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا    سید غوث علی شاہ جو کہ مسلم لیگ ن کے رہنما ہیں اور وزیر اعلیٰ سندھ کے علاوہ وزیر دفاع سمیت کئی وزارتیں رکھ چکے ہیں نے اپنے بیٹوں اور پوتوں کے خلاف خیر پور میں مقدمہ درج کرایا ہے جس پر 4 افراد کو گرفتار کرلیا گیا ہے۔  مزید :  قومی -علاقائی -سندھ -خیرپور -   