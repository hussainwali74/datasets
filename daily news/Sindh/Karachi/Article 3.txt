    کراچی (ڈیلی پاکستان آن لائن) سندھ ہائیکورٹ میں منشیات سے متعلق ملزم کی اپیل کا ایسا انوکھا کیس سامنے آیا ہے جو ملزم کی  رہائی کے بعد بھی 18 سال زیر التوا رہا۔ نجی ٹی وی ڈان نیوز کے مطابق سندھ ہائیکورٹ نے سزا کے خلاف اپیل پر 18 سال بعد فیصلہ سنا دیا۔ ملزم شاہ محمد کی 2 سال سزا کے خلاف اپیل عدم پیروی پر مسترد کر دی گئی۔ ملزم کو چاکیواڑہ پولیس نے بارہ گرام ہیروئن رکھنے پر 2003 میں گرفتار کیا تھا۔  عدالت میں ملزم کے وکیل نے بیان دیا کہ شاہ محمد مسلسل غیر حاضر اور رابطے میں نہیں ہے۔ عدالت نے قرار دیا کہ غیر ذمہ دارانہ رویئے کی وجہ سے اپیل کو مزید زیر التوا نہیں رکھا جا سکتا، اس طرح کی درخواستوں سے عدالت کا قیمتی وقت ضائع ہوتا ہے۔ جیل حکام کی جانب سے رپورٹ عدالت میں پیش کی گئی تھی۔ جیل حکام کے مطابق ملزم 22 اپریل 2006 کو سزا مکمل ہونے پر رہا ہو گیا تھا۔       سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  جرم و انصاف -علاقائی -سندھ -کراچی -   