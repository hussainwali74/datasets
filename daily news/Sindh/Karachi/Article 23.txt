    کراچی (ویب ڈیسک) کورنگی میں3 منزلہ عمارت میں گھسنے والے تینوں ڈاکو پولیس مقابلے میں مارے گئے۔ پولیس کے مطابق تین ڈاکو 3منزلہ عمارت میں لوٹ مار کی نیت سے داخل ہوئے تھے کہ اطلاع ملتے ہی پولیس بھی پہنچ گئی، 2 ڈاکوؤں نے شناخت چھپانے کے لیے برقعہ پہنا ہوا تھا، اس دوران پولیس اور ڈاکوؤں میں مقابلہ ہوا جس میں تینوں ڈاکو ہلاک ہوگئے۔"جیو نیوز" کے مطابق عمارت کے رہائشی نے بتایا کہ 3 ڈاکو اسلحہ سمیت گھر میں داخل ہوئے جن میں سے 2 نے برقعہ پہنا ہوا تھا، ڈاکوؤں نے سب سے پہلے پہلی منزل پر رہائش پذیر افراد کو لوٹنا شروع کیا تو پولیس بھی اطلاع ملتے ہی پہنچ گئی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    رہائشی کے مطابق ڈاکوؤں نے گھر سے 40 ہزار کی نقد رقم اور 4 موبائل فون چھینے، پولیس کے پہنچنے پر ملزمان چھت کی طرف بھاگے جہاں ملزمان اور پولیس میں مقابلہ ہوا، اس دوران 2 ڈاکو چھت پر ہی مارے گئے جب کہ تیسرے نے برابر والے گھر میں چھلانگ لگادی لیکن تیسرا ڈاکو بھی برابر والے گھر میں مارا گیا۔ رہائشی کے مطابق 2 ڈاکو اسی علاقے کے ہیں اور تیسرے کی شناخت نہیں ہوسکی، اس علاقے کے ڈاکوؤں کی احمد اور صادق کے نام سے ہوئی۔ذرائع نے بتایا کہ مارا گیا ڈاکو احمد عوامی کالونی تھانے میں تعینات اہلکار اسماعیل کا بھائی ہے۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -سندھ -کراچی -   