    کراچی(مانیٹرنگ ڈیسک) سندھ ہائی کورٹ نے ’خواجہ سراء‘ بیوی کے قاتل کی عمر قید کی سزا ختم کر دی۔ نیوز ویب سائٹ’پروپاکستانی‘ کے مطابق عقیل بشیر نامی مجرم پر الزام تھا کہ اس نے اپریل 2019ءمیں اپنی خواجہ سراءبیوی شبیر عرف شبانہ کو قتل کر دیا تھا۔ یہ واردات کراچی کے علاقے فیروزآباد میں ہوئی تھی۔ عقیل بشیر کو زیریں عدالت کے جج عمر سیال نے عمر قید کی سزا سنائی تھی جس کے خلاف مجرم نے سندھ ہائی کورٹ میں اپیل دائر کی تھی۔ عدالیہ عالیہ نے مقدمے میں گواہی دینے والے دو گواہوں میں سے ایک کو نامعتبر قرار دیتے ہوئے عمر قید کی سزا ختم کر دی۔ اس گواہ نے اپنے بیان میں کہا تھا کہ وہ مجرم کو صرف اس کی آواز کے ذریعے پہچانتا ہے۔       سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    پراسیکیوٹرز کی طرف سے عدالت میں دعویٰ کیا گیا تھا کہ مجرم اور مقتولہ نے شادی کر رکھی تھی اور دو سال سے اکٹھے رہ رہے تھے تاہم مجرم کی طرف سے اس الزام سے بھی انکار کیا گیا تھا۔ عدالت عالیہ نے مجرم کے کال ڈیٹا ریکارڈ کا تجزیہ بھی کرایا جس سے پراسیکیوٹرز کا یہ دعویٰ بھی مشکوک ہو گیا کیونکہ کال ریکارڈ سے قاتل اور مقتولہ کا واردات کے دنوں میں کوئی رابطہ ثابت نہیں ہوا تھا۔  مزید :  علاقائی -سندھ -کراچی -   