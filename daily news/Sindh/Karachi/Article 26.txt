    کراچی (ڈیلی پاکستان آن لائن)پاکستان تحریک انصاف کے وائس چیئرمین شاہ محمود قریشی نے کہاہے کہ بھٹو کے نواسے نے آئین پر حملہ کرنے کا فیصلہ کرلیا، پیپلزپارٹی آئین پر فخرکرتی تھی اب اس کو توڑنے جا رہی ہے،جو آئین بھٹو نے بنایا وہ زرداریوں نے تباہ کردیا۔ نجی ٹی وی چینل ایکسپریس نیوز کے مطابق کراچی میں پریس کانفرنس کرتے ہوئے شاہ محمود قریشی نے کہاکہ وزیراعظم کی زیرصدارت کل ایک مشاورتی اجلاس ہوا،اجلاس کا اعلامیہ جو سامنے آیا وہ قابل غور ہے،کل کے اعلامیے میں کہا گیاہے عمران خان اور پی ٹی آئی سے کوئی بات نہیں ہو گی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    وائس چیئرمین پی ٹی آئی نے کہاکہ ن لیگی قیادت نے سپریم کورٹ کو دباﺅ میں لانے کی کوششوں کا آغاز کردیاہے،رانا ثنا اللہ نے کل ججز پر حملہ آور ہونے کی کوشش کی ہے،رانا ثنا اللہ نے کہاکہ 3 ججز کے خلاف ریفرنس دائر کیا جائےگا۔ شاہ محمود قریشی نے کہاکہ بھٹو کے نواسے نے آئین پر حملہ کرنے کا فیصلہ کرلیا، پیپلزپارٹی آئین پر فخرکرتی تھی اب اس کو توڑنے جا رہی ہے،جو آئین بھٹو نے بنایا وہ زرداریوں نے تباہ کردیا۔ ان کاکہناتھا کہ ایک طرف کہتے ہیں اسمبلی میں آکر کردار اداکرو،دوسری طرف اسمبلی میں آنے میں رکاوٹ ڈال رہے ہیں،الیکشن کو ملتوی کرنے کیلئے ہر حربہ استعمال کیا گیا،یہ ایسا قائد حزب اختلاف چاہتے ہیں جو سرکار کی زبان بولے۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     شاہ محمود قریشی نے کہاکہ آئین پر ضرب لگانے کی کوشش کی گئی، آئین شکنی کی گئی تو وکلا آئین کے تحفظ کیلئے باہر نکلیں گے،وکلا سے گزارش ہے اپنا وزن آئین کے پلڑے میں ڈالیں۔ انہوں نے کہاکہ تحریک انصاف آئین کے ساتھ کھڑی ہے اور دفاع کرے گی، ہم سب کو ملکر اس فسطائیت کا مقابلہ کرنا ہے،آئین کہتا ہے 90 روز میں انتخابات ہونے ہیں،آئینی ترمیم کے بغیر آپ سپریم کورٹ کے اختیارات کم نہیں کرسکتے،شاہ محمود قریشی کاکہناتھا کہ آج 1997 کی تاریخ دہرانے کی کوششیں کی جا رہی ہیں،ایک طرف کاغذات نامزدگی جمع کراتے ہیں، دوسری طرف الیکشن نہیں ہونے چاہئے،تحریک انصاف کی پٹیشن آئین کی تشریح ہے۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا     مزید :  قومی -علاقائی -سندھ -کراچی -   