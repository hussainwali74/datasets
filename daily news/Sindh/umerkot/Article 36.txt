    عمرکوٹ (سید ریحان شبیر ) ڈپٹی کمشنر ڈاکٹر ایم بی راجہ دھاریجو نے کہا ہے کہ پولیو کے خاتمے میں آئندہ نسلوں کی بہتر صحت کا ضامن ہے۔  انسداد پولیو مہم کے انتظامات کا جائزہ لینے کے لیے منعقدہ اجلاس  سے خطاب میں انہوں نے مزید کہا کہ پولیو مہم کی کامیابی کے لیے ضروری ہے کہ پولیومہم کے مائیکرو پلان کو مزید موثر بنایا جائے تاکہ کوئی بچہ پولیو کے قطرے پلانے سے محروم نہ رہے ، پولیو ٹیموں کے کام اور کارکردگی پر نظر رکھی جائے اور پولیو مہم میں کام کرنے والی ٹیموں سے کسی قسم کی کوتاہی نہ ہو۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    اس موقع پر ڈسٹرکٹ ہیلتھ آفیسر عمرکوٹ ڈاکٹر فرید ہنگورجو نے کہا کہ محکمہ صحت عمرکوٹ کی جانب سے  پولیو مہم کو کامیاب بنانے کے لیے تمام ضروری پلان اور انتظامات کیے ہیں۔ میٹنگ میں ڈسٹرکٹ پولیو فوکل پرسن ڈاکٹر وجے کمار کھتری نے پولیو مہم کے حوالے سے کئے گئے انتظامات سے آگاہ کرتے ہوئے بتایا کہ اس مہم کے دوران عمرکوٹ ضلع کے 4 تعلقوں کی 42 یونین کونسلوں کے پیدائش سے 5 سال تک کے 2لاکھ  78 ہزار 447 بچوں کو پولیو سے بچاؤ کا ہدف مقرر کیا گیا ہے۔ اس سلسلے میں 758 ٹوٹل ٹیمیں، 61 فکسڈ ٹیمیں، 66 ٹرانزٹ ٹیمیں، 41 یو سی ایم اوز، 167 ایریا انچارجز اور 498 لیڈی ہیلتھ ورکرز گھر گھر جا کر پیدائش سے پانچ سال تک کے بچوں کو پولیو کے قطرے پلائیں گی۔ اجلاس میں ایڈیشنل ڈپٹی کمشنر ٹو طارق امام جونیجو، ڈسٹرکٹ منیجر پی پی ایچ آئی محمد ابراہیم کنبھر، ایڈیشنل ڈائریکٹر محکمہ سماجی بہبود سروپ چند مالہی، تمام تحصیلوں  کے اسٹنٹ کمشنرز، تمام تحصیل ہسپتال  کے ایم ایس، ہینڈز، شفا اور تھردیپ سماجی تنظیموں کے نمائندوں اور دیگر متعلقہ محکموں کے افسران نے بھی شرکت کی۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -سندھ -عمرکوٹ -   