    عمرکوٹ (سید ریحان شبیر ) سپریم کورٹ اور سندھ ہائی کورٹ کے احکامات کے تحت ڈپٹی کمشنر عمرکوٹ کی جانب سے ضلع عمرکوٹ کے قدرتی آبی گذرگاہوں سے غیر قانونی قبضے ہٹانے کے سلسلے میں قائم کمیٹی کا پہلا اجلاس زیر صدارت ایڈیشنل ڈپٹی کمشنر ٹو  عمرکوٹ طارق امام جونیجو  کی  صدارت میں منعقد ہوا ، انہوں  نے تمام متعلقہ تحصیلوں  کے اسٹنٹ کمشنرز کو ہدایت کی کہ وہ اپنے اپنے تعلقہ میں قدرتی آبی گذر گاہوں پر ہونے والے غیر قانونی قبضوں کے بارے میں رپورٹ کریں تاکہ ناجائز قبضوں کو ہٹانے کے لیے آپریشن شروع کیا جائے ۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا    اس موقع پر اسٹنٹ کمشنر سامارو ایاز کا کہنا تھا کہ تحصیل سامارو کے قدرتی آبی گذر گاہوں کی 2 ایکڑ پر قائم ناجائز تجاوزات ہٹا دی گئی ہیں. اسٹنٹ کمشنر عمرکوٹ حنین طارق نے بتایا کہ تحصیل عمرکوٹ کے قدرتی آبی گذرگاہوں سے غیر قانونی قبضہ جات ہٹانے کے لیے 18 لوگوں کو شوکاز نوٹس جاری کیے گئے ہیں اور انہیں ایک ہفتے کا وقت دیا گیا تھا ،  بہت جلد  ناجائز قبضے ہٹانے کا آپریشن بھی جلد شروع کر دیا جائے گا۔ اسٹنٹ کمشنر پتھورو کا کہنا تھا کہ ناجائز تجاوزات کی نشاندہی کر لی گئی ہے، جلد آپریشن شروع کر دیا جائے گا۔      رمضان المبارک کے تیسرے عشرے کی دعا    اسٹنٹ کمشنر کنری جنید عالم کا کہنا تھا کہ اس سلسلے میں 9 دیہاتوں  میں سروے کا کام جاری ہے  جن لوگوں نے ناجائز قبضے کیے ہیں، انہیں فوری ہٹا دیا جائے گا۔ اجلاس میں متعلقہ تحصیل کے ڈپٹی سپرنٹنڈنٹ آف پولیس، ایکسین فرش اسد اللہ میمن اور متعلقہ افسران نے میٹنگ میں شرکت کی۔  مزید :  علاقائی -سندھ -عمرکوٹ -   