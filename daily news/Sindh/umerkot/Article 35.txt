    عمرکوٹ (سید ریحان شبیر ) پاکستان کے سرحدی ضلع تھرپارکر میں بھارت سے نایاب نسل کا  خطرناک چیتا گھس آیا ، محکمہ وائلڈ لائف کی غفلت کے باعث دیہاتیوں نے جانوروں کے نقصان کے بعد انسانی جان کے نقصان سے بچنے کیلئے چیتے کو گولی مار دی  ۔ تفصیلات کے مطابق بھارت سے ملحقہ پاکستان کے سرحدی علاقے اسلام کوٹ کے گاؤں مورانو میں انڈین سرحد سے خطرناک چیتا گھس آیا ، چیتے نے حملے کرکے 9 بکریوں اور ایک گائے کو مار ڈالا گاؤں کے مکینوں نے میڈیا کو بتایا کہ ہم نے فوری طورپر محکمہ وائلڈ لائف کی ٹیم کو اطلاع دی مگر ٹیم فوری طور پر نہ پہنچی چیتے کے انسانی آبادی کی طرف بڑھنے پر ہم بندوق سے فائر کرکے خطرناک چیتے کو ہلاک کردیا ، دوسری طرف محکمہ وائلڈ لائف تھرپارکر کے ڈپٹی کنزرویٹو آفسیر میر اعجاز تالپور نے میڈیا کوبتایا کہ انڈیا سے اس نایاب نسل کے چیتے کو پکڑنے کےلیے کراچی سے ٹیم آرہی تھی مگر علاقے کے مکینوں نے بندوق کے فائر کرکے اس نایاب نسل کے چیتے کو مار ڈالا یاد رہے کہ اس قبل بھی کئی بار بھارتی سرحد سے خطرناک لنگور ،ٹائیگر ،بندر وغیرہ پاکستان کےسرحدی گاؤں میں گھس کر نقصانات کرچکے ہیں ۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -سندھ -عمرکوٹ -قومی -   