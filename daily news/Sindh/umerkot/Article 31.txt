    عمرکوٹ(سید ریحان شبیر  ) کمشنر عمرکوٹ ڈاکٹر ایم بی راجہ دھاریجو نے محکمہ خوراک کی جانب سے جھولے لال فلور مل کو فراہم کردہ گندم کے کوٹے کے تحت عوام کو سستا آٹا فراہم نہ کرنے پر انکوائری کمیٹی تشکیل دے دی ہے ، جس کےسربراہ اسٹنٹ کمشنرکنری ہوں گے۔ تفصیلات کے مطابق کمشنر عمر کوٹ ڈاکٹر ایم بی راجہ دھاریجو کی جانب سے فلو رملزکے خلاف  قائم کردہ انکوائری کمیٹی میں اسٹنٹ کمشنر کنری مختیارکنری اور محکمہ خوراک کے افسران شامل ہوں گے، دربار ہال عمرکوٹ میں محکمہ خوراک، محکمہ روینیو اور فلور مل مالکان کے ساتھ عوام کو سستا آٹا فراہم کرنے کے حوالے سے منعقدہ اجلاس کی صدارت کرتے ہوئے ڈاکٹر ایم ب راجہ نے کہا کہ عمرکوٹ ضلع کے عوام کو سستا آٹا فراہم کرنے کے لیے بچت بازار کی طرح آٹے کے بڑے سٹالز لگائے جائیں، اس موقع پر محکمہ خوراک کے افسران ڈل اور تمام فوڈ انسپکٹرز کو سختی سے ہدایات دیں اورکہاکہ تمام فلور اور چکی مل مالکان کو پابند کیا جائے کہ وہ عوام کو سستا آٹا فراہم کریں، اور کوٹہ پر ملنے والی گندم کی بوریوں کے مطابق عوام کو سرکاری نرخ پر آٹا فراہم کریں، جھولے لال فلور مل کی انکوائری کا حکم دیا اور ہدایت کی کہ دو دن کے اندر  رپورٹ دیں کہ اب تک گندم کی کتنی بوریاں سرکاری اور پرائیویٹ سطح پر فراہم کی گئی ہیں اور عوام کو کتنا آٹا فراہم کیا گیا ہے اور اب تک کتنا سٹاک ہے۔      سابق وزیراعظم تنویر الیاس کی درخواست پر اعتراض ختم، سماعت کیلئے مقرر    انہوں نے مارکیٹ کمیٹی کے افسران کو ہدایت کی کہ مارکیٹ کا سروے کر کے رپورٹ جمع کروائیں کہ آٹا اوپن مارکیٹ میں کتنے روپے فی کلو کے حساب سے  فروخت ہو رہا ہے اور  سرکاری سطح پر اوپن مارکیٹ میں آٹے کی کیا قیمت ہے ۔انہوں نے کہا کہ جو بھی دکاندار بلیک مارکیٹ میں آٹا فروخت کرے گا اس کے خلاف قانونی کارروائی کی جائے گی انہوں نے سخت ہدایات دیتے ہوئے انہوں نے کہا کہ سرکاری نرخ پر آٹے کی فراہمی کو یقینی بنایا جائے اور جو بھی اہلکار اس میں ملوث ہوا اس کے خلاف ایف آئی آر درج کرائی جائے گی اور جو بھی دکاندار یا ملازم ملوث ہوا اس کے خلاف قانونی کارروائی کی جائے گی، اس موقع پر ایڈیشنل ڈپٹی کمشنر ٹو طارق امام جونیجو، تمام تعلقہ کے اسسٹنٹ کمشنرز، ڈی ایف سی عمرکوٹ حاجی غلام نبی سومرو، ڈپٹی ڈائریکٹر زراعت حسین بخش خاصخیلی، ضلع عمرکوٹ کے تمام فلور مل مالکان، مارکیٹ کمیٹیوں کے افسران، سی ایم او ایم سی عمرکوٹ، ٹاؤن افسران اور دیگر نے شرکت کی۔      مارکیٹ میں جان بچانے والی ادویات تیزی سے ختم ہو رہی ہیں، سیاسی رہنما نے خبردار کر دیا     مزید :  علاقائی -سندھ -عمرکوٹ -   