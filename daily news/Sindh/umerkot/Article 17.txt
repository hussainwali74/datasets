    عمرکوٹ (سید ریحان شبیر )عمرکوٹ کے ریٹائرڈ ملازمین اپنے حقوق کےلیے سڑکوں پر آگئے اور   اپنے جائز حقوق کےلیے تحریک چلانےکا فیصلہ سنایا۔ امپلائز ویلفیئر ایسوسی ایشن عمرکوٹ کےصدر ابوبکر خاصخیلی ، محمد حسن راٹھور ،کملیش لوہانہ ، سخی سومرو ، کرشن لال کنول ، سیلم شھزاد عمرانی ، کی قیادت میں تین تلوار چوک سے پریس کلب عمرکوٹ تک بڑی احتجاجی ریلی نکالی گئی ،  شرکاء سے خطاب کرتے ہوئے ابوبکر خاصخیلی ، شیری رام ،عبدالمجید  ڈھیرو نے کہا کہ سندھ کے ریٹائرڈ ملازمین کے  وزیراعظم کے اعلان کردہ پینشن الاؤنس میں دس فیصد اضافہ اپریل سال "2022"سے کیاجائے جیسا کہ دیگر صوبوں میں کیاگیا ہے،    کٹوتی کیےگئے گروپ انشورنس اور بینیول فنڈز سمیت ریٹائرڈ ملازمین کو ہیلتھ کارڈ دیے جائیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق      احتجاجی مظاہرے میں عمرکوٹ ضلع کی چاروں تحصیلوں کنری ،سامارو، پتھورو، عمرکوٹ کے عہدیداروں سمیت ریٹائرڈ ملازمین نے بھرپور شرکت کی ۔ احتجاجی مظاہرے میں حکومت سے مختلف قرارداد کےذریعے مطالبہ کیاگیا کہ ریٹائرڈ ملازمین کے   کوٹہ ،محکمہ خزانہ ،اور محکمہ اےجی سندھ کراچی میں ریٹائرڈ ملازمین کو درپیش آنےوالے مسائل کےحل کےلیے عملی اقدامات کیےجائیں ۔  مزید :  علاقائی -سندھ -عمرکوٹ -   