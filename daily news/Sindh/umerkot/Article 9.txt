     عمرکوٹ(سید ریحان  شبیر) ڈپٹی کمشنر  عمر کوٹ اور چیئرمین ڈسٹرکٹ ڈیزاسٹر مینجمنٹ اتھارٹی ڈاکٹر ایم بی راجہ دھاریجو نے کہا ہے کہ بارشوں سے متاثرہ  علاقوں میں  نکاسی آب  کو جلد از جلد یقینی بنایا جائے تاکہ مقامی آبادی کو بروقت  ریلیف دیا جاسکے۔  ڈپٹی کمشنر آفس کے دربار ہال میں ڈسٹرکٹ ڈیزاسٹر مینجمنٹ اتھارٹی کے اجلاس کی صدارت کرتے ہوئے ڈاکٹر ایم بی راجہ دھاریجو  نے کہا کہ  متعلقہ علاقوں میں امدادی کام مکمل کر کے ایک ہفتے میں رپورٹ دی جائے ۔اجلاس میں حاجی محمد بقا پلی، اکبر درس، شاہنواز جونیجو، ایڈیشنل ڈپٹی کمشنر عمرکوٹ طارق امام جونیجو، کمانڈر پاکستان آرمی چھوڑ کینٹ احسان اللہ، تمام تعلقہ جات کے اسٹنٹ کمشنرز،محکمہ  تعلیم و زراعت کے افسران، سماجی تنظیموں کے نمائندوں اور دیگر  حکام نے شرکت کی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    اس موقع پر چیف مانیٹرنگ افسر عمرکوٹ روشن الدین کنبھر نے بتایا کہ ضلع کے 496 سکولوں میں بنیادی سہولیات کی فراہمی کے حوالے سے محکمہ تعلیم اور ایجوکیشن ورکس کو رپورٹ دے دی گئی ہے، محکمہ تعلیم کو سکول جانے والی لڑکیوں کو ہراساں کرنے کے حوالے سے 43 درخواستیں موصول ہوئیں۔ اجلاس میں ورلڈ فوڈ پروگرام کی نمائندہ رابعہ فہیم نے کہا کہ ورلڈ فوڈ پروگرام اور سندھ حکومت کے تعاون سے عوام کی بحالی کے لیے سروے کا کام جلد شروع کیا جائے گا۔ اجلاس میں سماجی تنظیموں کی کارکردگی کا بھی جائزہ لیا گیا، شفا فاؤنڈیشن کے ضلعی کوآرڈینیٹر غلام علی نے بتایا کہ شفا فاؤنڈیشن کی جانب سے علاقائی ہسپتال سامارو میں تزئین و آرائش کا کام مکمل  کرلیا گیا جسک بعدے محکمہ صحت کے حوالے کردیا گیا ہے، اسی طرح  غلام نبی شاہ میں کام جاری ہے۔  اجلاس میں ھینڈز، ایف او اور دیگر سماجی تنظیموں کے نمائندوں نے بھی شرکت کی۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -سندھ -عمرکوٹ -   