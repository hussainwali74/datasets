    عمرکوٹ(سید ریحان شبیر   )چیئرمین ڈسٹرکٹ ڈیزازسٹر منیجمنٹ اتھارٹی و ڈپٹی کمشنر عمرکوٹ ڈاکٹر ایم بی راجہ دھاریجو نے کہا ہے کہ سیلاب متاثرین کی مکمل بحالی اولین ہدف ہے، اس سلسلے میں تمام ضروری وسائل بروئے کار لائے جائیں گے ۔ تفصیلات کے مطابق دربار ہال عمرکوٹ میں ڈسٹرکٹ ڈیزازسٹر مینجمنٹ اتھارٹی کا جائزہ اجلاس منعقد کیا گیا ، اجلاس میں ممبر صوبائی اسمبلی سید امیر علی شاہ، حاجی بقا علی پلی، اکبر درس، ایڈیشنل ڈپٹی کمشنر ٹو طارق امام جونیجو، ڈسٹرکٹ ہیلتھ آفیسر عمرکوٹ ڈاکٹر فرید ہنگورجو، محکمہ سماجی بہبود کے ایڈیشنل ڈائریکٹر سروپ چند مالہی، ڈپٹی ڈائریکٹر لائیو سٹاک ڈاکٹر حسن راجڑ۔تعلیم،تعلیم، روڈس، لوکل گورنمنٹ،سماجی تنظیموں کے نمائندوں نے شرکت کی۔ ڈپٹی کمشنر عمرکوٹ ڈاکٹر ایم بی راجہ دھاریجو  نے تعلقہ سطح پر تشکیل دی گئی ٹاسک فورس اور دیگر متعلقہ اداروں کے نمائندگان  پر زور دیتے ہوئے کہا کہ سیلاب زدگان کی مکمل بحالی کے کام میں تمام پہلوؤں کو مدنظر رکھتے ہوئے ضروری انتظامات کیے جائیں ، جن علاقوں میں بارش کا پانی ابھی تک کھڑا ہوا  ہے وہاں پانی کو فوری طور پر پانی  نکالنے والی پمپنگ مشینوں کی مدد سے متبادل قدرتی ندیوں میں نکالا جائے۔ انہوں نے محکمہ  آبپاشی کے افسران  کو ہدایت کی کہ پانی کی قدرتی نکاسی اور صفائی کے نظام کے لیے مستقل بنیادوں پر منصوبہ بندی کی جائے تاکہ آئندہ بارشوں کے دوران بارش کے پانی کو راستہ مل سکے۔ اس موقع پر ایکسئین  ایریگیشن نعیم میمن نے بتایا کہ ہاکڑو، ڈھورو پران، نیچلے سطح کے نالوں، پاکٹ ڈرین سے بارش کے پانی کی نکاسی کے لیے ایک مجوزہ پی سی ون بنایا گیا ہے جس میں 165 سب  نالے شامل ہیں۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    اجلاس میں بتایا گیا کہ مختلف دیہات عالم پلی، بلاول ہالیپوٹو ، نویوں، چھور واہ اور حویلی میں اب بھی بارش کا پانی کھڑا ہے جسے فوری طور پر نکالا  جائے۔ اجلاس میں بحالی کے لیے کام کرنے والی سماجی تنظیموں کی کارکردگی کا بھی تفصیلی جائزہ لیا گیا اور انہیں ہدایت کی گئی کہ عوام کی مکمل بحالی کے لیے موثر انداز میں کام کرتے ہوئے مزید بہتری لائی جائےڈپٹی کمشنر عمرکوٹ ڈاکٹر ایم بی راجہ دھاریجو نے اجلاس میں ایکسئین  پراونشل روڈ ہائی ویز، پبلک ہیلتھ انجینئر اور سماجی تنظیموں کے نمائندوں کی عدم شرکت پر برہمی کا اظہار کرتے ہوئے شوکاز نوٹس جاری کرنے کی ہدایات بھی جاری کیں۔ اجلاس میں صحت، تعلیم، لوکل گورنمنٹ کی کارکردگی کا بھی جائزہ لیا گیا، جس میں ہسپتالوں میں ڈاکٹروں کی تعیناتی، ادویات کی فراہمی کو یقینی بنانے، بند اسکولوں کو کھولنے اور اساتذہ کی تعیناتی کے حوالے سے بھی غور کیا گیا جبکہ لوکل گورنمنٹ کے افسران پر  زور دیتے ہوئے کہ وہ اپنے تمام وسائل کو شہروں میں شمسی توانائی سے چلنے والی لائٹس، بجلی سے چلنے والی لائٹس اور جن کھمبوں پر  لائٹس نصب نہیں ہیں ان پر لائٹس لگا کر فعال بنایا جائے ، اور شہروں میں عوامی پارکوں، کھیلوں کے میدانوں اور لائبریریوں کو فعال بنا کر بہتر بنایا جائے  رہے ہوئے ترقیاتی کام مکمل کر کے ایک ہفتے میں رپورٹ دی جائےاس موقع پر رکن صوبائی اسمبلی سید امیر علی شاہ نے کہا کہ سیلاب متاثرین کی بحالی سندھ حکومت کی اولین ترجیح ہے، اس لیے متعلقہ ادارے اپنی ذمہ داریاں احسن طریقے سے نبھائیں تاکہ ان کی مکمل بحالی ممکن ہوسکے۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -سندھ -عمرکوٹ -   