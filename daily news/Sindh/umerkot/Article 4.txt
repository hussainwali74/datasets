    عمرکوٹ(سید ریحان شبیر ) گاؤں حاجی فتح محمد راجڑمیں ایک غیر سرکاری تنظیم  نے یونیسیف کے تعاون سے گاؤں کی سطح پر بچوں کے تحفظ کے حوالے سے ایک سیمینار کا انعقاد کیا جس میں قومی گیت، تقاریر اور مختلف کھیل پیش کیے گئےجبکہ معروف سماجی رہنما بنسی مالہی،  حاجی انور راجڑ، قمر راجڑ، رحیمہ بھٹی، عابد نہری،  سرکاری افسران، محکمہ پولیس اور گردونواح کے مختلف دیہاتوں  کے  عوام نے کثیر تعداد میں شرکت کی۔ مقررین نے اپنے خیالات کا اظہار کرتے ہوئے کہا کہ سیلابی صورتحال کے بعد دیہی علاقوں میں بچوں کے تحفظ کے حوالے سے مسائل پیدا ہوسکتے ہیں جس میں بچوں کی بہتر تربیت، تعلیم اور تحفظ کے لیے گاؤں والوں کے ساتھ مل کر کام کرنے کی ضرورت ہے۔ ان کا کہنا تھا کہ معاشرے میں غربت، تعلیم کی کمی، صنفی عدم مساوات بھی بہت سے مسائل کو جنم دیتے ہیں جن کی بہتری کے لیے تمام افراد اور اداروں کو مل کر کام کرنے کی ضرورت ہے،عوام کو آگاہی شعور دینےکے  لیےپروگرام کےآخر میں واک کا اہتمام کیاگیا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -سندھ -عمرکوٹ -   