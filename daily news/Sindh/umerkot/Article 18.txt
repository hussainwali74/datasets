     عمرکوٹ (سید ریحان شبیر) سپریم کورٹ آف پاکستان کے فیصلے کی روشنی میں ڈپٹی کمشنر عمرکوٹ ڈاکٹر ایم بی راجہ  دھاریجو نے ڈیزازسٹر  کے دوران امدادی سرگرمیوں اور تعمیر نو  کے کاموں کی نگرانی کے لیے تعلقہ  سطح پر 11 رکنی تعلقہ شہریوں کی کمیٹیاں تشکیل دے دی ہیں۔   ڈپٹی کمشنر آفس عمرکوٹ سے جاری کردہ نوٹیفکیشن کے مطابق تعلقہ سٹیزنز کمیٹی کے چیئرمین متعلقہ تعلقہ کے اسٹنٹ کمشنرز جبکہ ممبران میں متعلقہ ڈسٹرکٹ بار ایسوسی ایشن کے صدر، صوبائی ڈیزازسٹر مینجمنٹ اتھارٹی سندھ  کے تعلقہ فوکل پرسن، دو معزز خواتین،  دو مقامی منارٹی کمیٹی کے ممبران، ٹرانس جینڈر کمیٹی کے دو نمائندے، مقامی معذور  کمیٹی کا ممبر، سول سوسائٹی کے تین سینئر ممبران، سول سوسائٹی کے دو نوجوان ممبران، متعلقہ تعلقہ ہسپتالوں کے میڈیکل سپرنٹنڈنٹ اور متعلقہ تحصیل کے مختیارکار شامل ہیں یہ کمیٹی آفات اور ہنگامی صورتحال کے دوران ڈسٹرکٹ ڈزازسٹر مینجمنٹ اتھارٹی کے ساتھ تعاون اور رابطہ کرے گی، پیش رفت (کارکردگی) پر مشاورت کے لیے ڈسٹرکٹ ڈزازسٹر مینجمنٹ اتھارٹی کو رپورٹ پیش کرے گی اور امدادی سرگرمیوں اور بحالی کے کاموں پر رپورٹ کا جائزہ لے گی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    یہ کمیٹی  امدادی سرگرمیوں اور بحالی کے کام کو بہتر اور موثر بنانے کے لیے ضروری معلومات بھی فراہم کرے گی اور امدادی سرگرمیوں اور بحالی پر کام کرنے والے مختلف سرکاری اداروں اور ڈسٹرکٹ ڈزازسٹر مینجمنٹ اتھارٹی عمرکوٹ کی شراکت دار تنظیموں کے کام کا بھی جائزہ لے گی اور ضروری معلومات فراہم کرے گی اس کے علاوہ، یہ  کمیٹی مختلف محکموں کی طرف سے کئے گئے امدادی کاموں کے حوالے سے مدد فراہم کرنے میں مددگار ثابت ہوگی.  مزید :  علاقائی -سندھ -عمرکوٹ -   