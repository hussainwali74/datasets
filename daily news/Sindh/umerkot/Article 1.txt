    عمرکوٹ (سید ریحان شبیر ) سندھ انوائرمنٹل پروٹیکشن ایجنسی  کے تعاون سے اینٹوں کے بھٹوں کے مالکان کے ساتھ ٹاؤن آفس عمرکوٹ ہال میں  دھوئیں کو ماحول دوست بنانے کے لیے نئی ٹیکنالوجی متعارف کرانے کے حوالے سے آگاہی پروگرام کا انعقاد کیا گیا۔ ڈپٹی ڈائریکٹر ماحولیات  میرپورخاص ریجن محمد صہیب راجپوت نے  کہا کہ   ہمیں ماحول کو سازگار بنانے کے لیے جدید ٹیکنالوجی کو اپنانا ہو گا تاکہ انسانی زندگی پر ماحولیاتی آلودگی کے اثرات کو ہر ممکن حد تک کم کیا جا سکے۔ انہوں نے اس بات پر بھی زور دیا کہ اینٹوں کے بھٹوں کے لیے زگ زیگ ٹیکنالوجی پائیدار ترقی کی جانب ایک قدم ہے جس سے نہ صرف  دھویں کےاخراج میں کمی آئے گی بلکہ اینٹوں کے بھٹہ مالکان کو ایندھن کے کم استعمال سے فائدہ ہوگا اور گلوبل وارمنگ میں بھی کمی آئے گی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    اس موقع پر اسٹنٹ  ڈائریکٹر و  انچارج محکمہ ماحولیات عمرکوٹ علی محمد رند نے بریفنگ دیتے ہوئے کہا کہ پاکستان میں تقریباً 20 ہزار اینٹوں کے بھٹے  ہیں جبکہ صوبہ پنجاب میں اینٹوں کے 9 ہزار بھٹے  زگ زیگ ٹیکنالوجی پر بھی چل رہے ہیں۔  آگاہی  پروگرام میں ڈپٹی کنٹرولر سول ڈیفنس میرپورخاص ریجن محراب خاصخیلی، ایڈمنسٹریٹر ٹاؤن کمیٹی عمرکوٹ خالد حسین جتوئی، اسٹنٹ ڈائریکٹر ٹیکنیکل وکرم کمار، تجاوزات آفیسر ٹاؤن کمیٹی عمرکوٹ محمد خالد آرائیں، اسٹنٹ کنٹرولر سول ڈیفنس عمرکوٹ عبدالحفیظ اور اینٹوں کے مالکان نے بڑی تعداد میں شرکت کی۔        بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  علاقائی -سندھ -عمرکوٹ -   