    عمرکوٹ(سید ریحان شبیر)ڈپٹی کمشنر عمرکوٹ ڈاکٹر ایم بی راجہ دھاریجو نے کہا ہے کہ ضلعی انتظامیہ عوام کو سستے آٹے کی فراہمی کو یقینی بنانے کے لیے گزشتہ ماہ سے مہم چلا رہی ہے تاکہ عوام کو سستے آٹے کی فراہمی کو یقینی بنایا جا سکےجبکہ  نچلی سطح پر پورے ضلع میں مستقل بنیادوں پر سستے آٹے کے سٹال لگائے جائیں گے تاکہ عوام کو محکمہ خوراک سندھ کی طرف سے مقرر کردہ نرخ پر سستا آٹا  مل سکے اور ان سستے سٹالز میں آٹے کی روزانہ فراہمی کے لیے محکمہ خوراک، سٹنٹ کمشنر اور مختیارکار پر مشتمل ٹیم بھی سٹالز کی نگرانی کرے گی۔ ان باتوں کا اظہار انہوں نے دربار ہال عمرکوٹ میں محکمہ ریونیو، محکمہ خوراک، فلور مل اور چکی مل مالکان کے ساتھ اجلاس کی صدارت کرتے ہوئے کیا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    انہوں نے تمام متعلقہ تحصیلوں  کے اسسٹنٹ کمشنرز، مختیارکار  اور محکمہ خوراک کے افسران کو سختی سے ہدایت کی کہ وہ فلور ملوں اور چکی ملوں کا دورہ کریں اور انہیں فراہم کردہ گندم کے کوٹہ کے متعلق مکمل رپورٹ دیں اور اس کوٹہ کے تحت مل مالکان سستے آٹے کے سٹالز پر آٹے کی فراہمی کو   یقینی بنائیں گے، سستے آٹے کی فراہمی نہ کرنے والے چکی و مل مالکان کے خلاف کارروائی کی جائے گی۔ ڈپٹی کمشنر عمرکوٹ ڈاکٹر ایم بی راجہ دھاریجو  نے اجلاس کے دوران یہ بھی واضح کیا کہ عمرکوٹ ضلع میں گندم کی حرکت  پر مکمل پابندی عائد ہوگی ، اس موقع پر ڈسٹرکٹ فوڈ کنٹرولر عمرکوٹ غلام نبی سومرو نے فلور ملوں اورچکی ملوں کو فراہم کردہ  گندم کے کوٹہ  بارے میں اعدادوشمار بتاتے ہوئے بتایا کہ عمرکوٹ ضلع میں ایک فلور مل اور 430 چکی ملیں ہیں اور کہا کہ اکتوبر 2022 میں فلور ملوں کو 12327 گندم کی بوریاں ۔ چکی مالکان کو  12285، ماہ نومبر 2022  میں 10827  گندم کی بوریاں  چکی مالکان کو 12450، دسمبر 2022 میں 10827 گندم کی بوریاں چکی مالکان کو 12276  گندم کے تھیلے  فراہم کیے گئے  جبکہ رواں ماہ کی گندم کوٹہ ابھی محکمہ خوراک سے موصول نہیں ہوئی ہے.       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     انہوں نے مزید کہا کہ اسی طرح ہر چکی کو فی پتھر 12بوریاں ہر ماہ دی جاتی ہیں. اجلاس میں ایڈیشنل ڈپٹی کمشنر ٹو طارق امام جونیجو، تمام اضلاع کے اسسٹنٹ  کمشنرز، چکی مالکان اور متعلقہ افسران نے شرکت کی۔  مزید :  علاقائی -سندھ -عمرکوٹ -   