    عمرکوٹ (سید ریحان شبیر)غریب  مزدور دھنی بخش کی فریاد جماعت اسلامی ضلع عمرکوٹ کی قیادت نے سن لی ،غریب محنت کش مزدور  کو خیمہ اور راشن کا سامان وغیرہ فراہم کردیا ۔ تفصیلات کے مطابق  چند روز قبل عمرکوٹ رونھجا محلہ میں  محنت کش دھنی بخش کے خیمہ گھر میں اچانک آگ بھڑک اٹھی جس  سے خیمہ گھر میں موجود  کپڑے ،راشن کاسامان اور نقد رقم  بھی جل کر خا ک ہوگئی۔مزدور دھنی بخش نے بتایا کہ  افسوسناک واقعے میں میرا سب کچھ تباہ وبرباد ہوگیا، جماعت اسلامی کی مقامی قیادت کا شکر گذار ہوں  جنہوں نے میری  مدد کی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    اس موقع پر جماعت اسلامی کے ضلعی امیر و الخدمت عمرکوٹ کے کوآرڈینیٹر خلیل احمد کھوکھر نےکہا کہ ہم انشاءاللہ محنت کش دھنی بخش کی ہر ممکن مدد کرینگے، انہوں نے صاحب ثروت افراد سے  دھنی بخش  کی مدد کرنےکی اپیل کی ۔ ان کا  کہنا تھا کہ  اس  کی بینائی بھی متاثر ہے،مخیر حضرات دھنی بخش کی  مدد کرنا چاہیں تو اس کی رہائش کے انتظام کیلئے  ایک دو کمرے تعمیر کرادیں۔  مزید :  علاقائی -سندھ -عمرکوٹ -   