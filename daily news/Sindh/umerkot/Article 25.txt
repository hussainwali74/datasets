    عمرکوٹ(سید ریحان شبیر  سے)ضلعی انتظامیہ عمرکوٹ، سول سوسائٹی سپورٹ پروگرام، لیگل ایڈ سوسائٹی، سندھ لیگل ایڈوائزر کال سینٹر کی جانب سے عدالتوں میں زیر التوا ءمسائل کے حل اور عوام کو جلد انصاف کی فراہمی کے لیے متبادل مصالحتی قانونی طریقہ کار کے حوالے سے سیمینار کا انعقاد کیا گیا ۔ تفصیلات کے مطابق مقامی ہوٹل میں   منعقدہ سیمینار میں  سابق جسٹس عارف حسین خلجی، سابق جسٹس ظفر احمد خان شیروانی، ڈسٹرکٹ سیشن جج عمرکوٹ عبدالوحید شیخ، ایڈیشنل سیشن جج غلام مصطفیٰ میتلو، ڈپٹی کمشنر عمرکوٹ ڈاکٹر ایم بی راجہ دھاریجو، ایس ایس پی عمرکوٹ اعجاز احمد شیخ، ڈسٹرکٹ بار ایسوسی ایشن کے صدر محمد اظہر آرائیں، سول سوسائٹی سپورٹ پروگرام نور احمد بجیر، تمام تحصیلوں کے اسٹنٹ کمشنرز، صحت، تعلیم، سوشل ویلفیئر، پاپولیشن ویلفیئر، زراعت، روڈس ، پی پی ایچ آئی اور متعلقہ اداروں کے افسران نے شرکت کی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    سپریم کورٹ کے سابق جسٹس عارف حسین خلجی نے سیمینار سے خطاب کرتے ہوئے کہا کہ لیگل ایڈ سوسائٹی کے تحت متبادل مصلحتی   طریقہ کار کے ذریعے مسائل کے حل کا مقصد ایک عام آدمی کی زندگی کو آسان بنانا ہے اور خصوصاً خواتین  کو اپنے بنیادی حقوق کے بارے میں علم ہونا چاہیے، اس طرح کمیونٹی کی سطح پر لوگوں کو بنیادی حقوق کے بارے میں آگاہی فراہم کرنا ہے  اور کہا کہ بہت سے پیچیدہ مسائل کو مصالحتی طریقے سے   آسانی سے حل کیا جا سکتا ہے۔ سندھ ہائی کورٹ کے سابق جسٹس ظفر احمد خان نے سیمینار سے خطاب کرتے ہوئے کہا کہ عام لوگوں کے مسائل کا بنیادی حل متبادل مصالحتی طریقہ کار میں ہے اس لیے عام لوگوں کو اس طریقے پر عمل کرتے ہوئے اپنے مسائل حل کرنے چاہئیں۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     ڈسٹرکٹ اینڈ سیشن جج عمرکوٹ عبدالوحید شیخ نے کہا  کہ عمرکوٹ کی ضلعی عدالت میں عوام کو انصاف کی فراہمی کے ساتھ ساتھ ہم عام لوگوں کے مسائل  مصالحتی طریقے  سے بھی  حل کرنے کے لیے کوشاں ہیں تاکہ یہاں کے لوگوں کو جلد اور جلد انصاف فراہم کیا جاسکے،  اس موقع پر ڈپٹی کمشنر عمرکوٹ ڈاکٹر ایم بی راجہ دھاریجو نے کہا کہ مصالحتی طریقے سے  مسائل کو بروقت حل کرنے سے عام لوگوں کو جلد اور جلد انصاف کی فراہمی میں مدد ملے گی، اس لیے ججز، وکلاء، سول سوسائٹی اور بار ایسوسی ایشن کا کردار اس سلسلے میں بہت اہم ہے. اس لیے ضلع عمرکوٹ کی عوام کو  بروقت قانونی مدد  کے ذریعے لوگوں کو انصاف فراہم کرنے کے لیے ایک ماڈل بنایا جائے، تاکہ لوگوں کو جلد انصاف کی فراہمی میں مدد مل سکے۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا    اس موقع پر ایس ایس پی عمرکوٹ اعجاز احمد شیخ نے کہا کہ پولیس عوام کو انصاف کی فراہمی کے حوالے سے قانونی تقاضوں کو مدنظر رکھتے ہوئے اپنا کام کر رہی ہے۔ ڈسٹرکٹ بار ایسوسی ایشن عمرکوٹ کے صدر محمد اظہر آرائیں نے کہا کہ  ڈسٹرکٹ بار نے ہمیشہ عام لوگوں کو عدالتوں میں جلد انصاف کی فراہمی کے لیے اپنا کردار ادا کیا ہے اور کرتی رہے گی۔ لیگل ایڈ سوسائٹی کے عباس علی اور سارہ علی نے کہا کہ اس پروگرام کے ذریعے  عام لوگوں کو جلد اور جلد انصاف فراہم کرنا ہے اور کہا کہ مختلف عدالتوں میں 21 لاکھ مختلف مقدمات زیر التواء ہیں جبکہ 3067 ججز ہیں۔  اور ایک کیس میں انصاف کی فراہمی  لیے 15 سال کا عرصہ درکار ہو سکتا ہے  جو کہ تشویشناک بھی ہے۔      گورنر سندھ کے خلاف چوری کا مقدمہ درج کروانے والے شہریوں کو پولیس نے گٹکا بیچنے کے الزام میں گرفتار کرلیا     مزید :  علاقائی -سندھ -عمرکوٹ -   