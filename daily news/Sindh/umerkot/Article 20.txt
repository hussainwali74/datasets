    عمرکوٹ (سید ریحان شبیر    ) 32 ویں آل پاکستان مرحوم سید علی مردان شاہ شوٹنگ والی بال ٹورنامنٹ کا فائنل میچ نیاز شوٹنگ والی بال کلب حیدرآباد کی ٹیم اور احمد تھیبہ شوٹنگ والی بال کلب ٹنڈوالہیار  کی ٹیم کے درمیان عمرکوٹ ماروی گراؤنڈ میں ہوا جو نیاز کلب شوٹنگ والی بال حیدرآباد کی ٹیم نے جیت لیا۔ ٹیم نے عمدہ کھیل کا مظاہرہ کرتے ہوئے فائنل میچ 3 پوائنٹس سے جیت لیا۔ اس موقع پر پاکستان پیپلز پارٹی  کے رکن صوبائی اسمبلی سید امیر علی شاہ نے بطور مہمان خصوصی فاتح ٹیم کے کپتان محبوب سولنگی کو ونر ٹرافی اور نقد انعام دیا جبکہ رنر ٹیم احمد تھیبہ کو اس موقع پر سابق ضلعی چیئرمین عمرکوٹ ڈاکٹر سید نور علی شاہ نے کلب شوٹنگ والی بال ٹیم کے کپتان کو رنر ٹرافی اور نقد انعام بھی دیا۔اس موقع پر اکبر درس، میر محمد کھوسو، ہائی کورٹ کے وکیل محمد اسماعیل کنبھر، ایڈووکیٹ جاوید کنبھر اور دیگر بھی موجود تھے۔ اس موقع پر لوگوں کی بڑی تعداد نے بھی شرکت کی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    تقریب تقسیم انعامات سے خطاب کرتے ہوئے رکن صوبائی اسمبلی سید امیر علی شاہ نے کہا کہ کھیل صحت مند معاشرے کی علامت ہیں، اس لیے نوجوان کھیلوں میں دلچسپی لیں اور کھیلوں کے فروغ کے لیے زیادہ سے زیادہ کھیلوں میں حصہ لیں ان کا مزید کہنا تھا کہ حکومت سندھ اور پاکستان پیپلز پارٹی کی حکومت نے میدانوں کو آباد کرنے کے لیے کھیلوں کو ترجیح دی ہے تاکہ نوجوان نسل کو کھیلوں کی طرف راغب کیا جا سکے۔  مزید :  علاقائی -سندھ -عمرکوٹ -   