     عمرکوٹ (سید ریحان شبیر  سے ) ڈپٹی کمشنر عمرکوٹ ڈاکٹر ایم بی راجہ  دھاریجو نے کہا کہ ضلع میں سیلاب کے دوران 68 ہزار خاندانوں کے گھر متاثر ہوئے ہیں، انہوں نے کہا کہ سیلاب کی صورتحال میں پانی کی نکاسی کے نظام میں بڑی تباہی ہوئی ہے، اس لیے ہمیں نکاسیٔ آب کے نظام کو مکمل طور پر بہتر کرنے کے لیے واضح حکمت عملی بنانے کی ضرورت ہے۔ اس موقع پر ورلڈ بینک کے کنسلٹنٹ ڈویلپمنٹ سیکٹر کے ماہر اور محقق نصیر میمن، ایس آر ایس او  کے ہیڈ غلام رسول سمیجو، سینئر سماجی رہنما عباس کھوسو، نواز کنبھر، میر حسن آریسر، غلام مصطفی کھوسو اور مختلف سماجی شعبوں سے تعلق رکھنے والے اسٹیک ہولڈرز نے سیلاب متاثرین کی بحالی کے حوالے سے اپنی تجاویز دیں اور کہا کہ عمرکوٹ ضلع میں سیلاب متاثرین کی بحالی کے لیے حکومتی سطح کے منصوبوں کی مکمل مانیٹرنگ کی جائے اور اس عمل میں شفافیت کو برقرار رکھا جائے، بارشوں سے متاثرہ افراد کو آسان اقساط میں سرکاری پلاٹ دیئے جائیں، لائیو سٹاک کے شعبے میں لوگوں کی معاشی مدد کی جائے او انہیں ریلیف دینے کے لیے بھرپور کوششیں کی جائیں۔      سابق وزیراعظم تنویر الیاس کی درخواست پر اعتراض ختم، سماعت کیلئے مقرر    انہوں نے کہا کہ سیلاب زدگان کو دوبارہ اپنے پیروں پر کھڑا کرنے اور لوگوں کے لیے روزگار کے مواقع پیدا کرنے کے لیے چھوٹے پراجیکٹس چلائے جائیں۔ اس موقع پر ڈائریکٹر محکمہ ایریگیشن، ڈپٹی ڈائریکٹر محکمہ لائیو سٹاک، سماجی تنظیموں کے رہنماؤں ہینڈز، ایس آر ایس او، سامی فاؤنڈیشن، سی ایس ایس پی، تھردیپ اور دیگر سماجی تنظیموں، مختلف شعبوں کے سٹیک ہولڈرز اور دیگر متعلقہ محکموں کے افسران نے بھی اجلاس میں شرکت کی۔  مزید :  علاقائی -سندھ -عمرکوٹ -   