    مظفر آباد (ڈیلی پاکستان آن لائن)آزاد کشمیر حکومت کے خلاف عدم اعتماد کی افواہیں ، تحریک آزادی کشمیر اور عوام کیخلاف  سازش ہے جس کو کسی صورت کامیاب نہیں ہونے دیں گے،  31سال بعد آزاد کشمیر میں ہونے والے بلدیاتی انتخابات پرامن طریقے سے ہوئے اور اقتدار نچلی سطح پر منتقل ہونے کی راہ پر گامزن ہے،  وزیر اعظم سردار تنویر الیاس کے ساتھ چٹان کی طرح کھڑے ہیں،  ان خیالات کا اظہا رپی ٹی آئی آزاد کشمیر کے رہنماؤں اور نومنتخب نمائندگان لوکل گورنمنٹ  زاہد اکرم خان ایڈووکیٹ ،چیئر مین انویسٹمنٹ بورڈ سردار امجد جلیل خان ،سینئر رہنما علماء مشائخ ونگ حافظ بشارت جذبی ،معروف عالم دین مفتی محمود الحسن اشرف ،سابق امیدوار اسمبلی سردار خطاب اعظم خان ،سابق امیدوار اسمبلی سردار ارزش ،سردار عتیق  سخاوت ایڈووکیٹ ، سردار امتیاز شاہین ،راجہ سبیل احمد ، توصیف عباسی ،ریحانہ خان ،سردار طاہر اقبال ، سابق امیدوار اسمبلی چوہدر ی عامر نذیر ،نومنتخب کونسلر سردار ارشد ،سردار ضیاء الرحمان ، سردار نعیم خان ، سردار عبدالستار ،سردا رطاہر اکبر،رشید طاہری ،میاں اخلاق رسول ، میاں شفیق جھاگوی نے اپنے ایک مشترکہ بیان میں کیا۔      6 ارب میں سے آئی ایم ایف کے بورڈ سے پہلے ہمارے اکاونٹ میں کتنے پیسے آنے چاہئیں؟ مفتاح اسماعیل نے بیان جاری کر دیا     انہوں نے کہا کہ وزیر  اعظم سردار تنویر الیاس حقیقی معنوں میں کشمیری قوم کے لئے مسیحا ثابت ہوئے ہیں ، انہوں نے 31سال بعد اجارہ داروں کی سیاست کو دفن کرتے ہوئے اقتدار کو گراس روٹ لیول تک پہنچایا اور نمائندگان کو فنڈز، اختیارات منتقل کئے جس کے ذریعے  وہ اپنے علاقے ، گلی محلے میں ترقیاتی کام کریں گے لیکن یہ بات ایوان اقتدار میں بیٹھنے والوں کو ناگوار گزر رہی ہے۔ انہوں نے کہا کہ پی ٹی آئی کی حکومت کا آزاد کشمیر میں بلدیاتی انتخابات کرانا اختیارات نچلی سطح تک منتقل کرنا اور  عام کارکن کی عزت نفس کو بحال کرنا بڑا کارنامہ ہے ۔      کراچی: آتشزدگی سے متاثرہ فیکٹری کی عمارت منہدم، 4 فائر فائٹرز جاں بحق     مزید :  علاقائی -آزاد کشمیر -مظفرآباد -   