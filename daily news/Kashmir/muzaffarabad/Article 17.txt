    اسلام آباد(ڈیلی پاکستان آن لائن)وزیر اعظم آزاد  کشمیر سردار تنویر الیاس خان نے لئیق ایوب مرحوم فوڈ انسپکٹر محکمہ خوراک سدھنوتی کی فیملی کو 1 سال گزر جانے کے باوجود بھی پنشن کی ادائیگی نہ کیے جانے پر محکمہ خوراک کے متعلقہ افسران اور اہلکاران کو نوکریوں سے فوری معطل کرنے کے احکامات صادر کر دیئے۔  وزیراعظم سردار تنویر الیاس خان نے کہا کہ ممبر قانون ساز اسمبلی نبیلہ ایوب کے چھوٹے بھائی لئیق ایوب مرحوم کی فیملی کو اگر 1 سال سے پنشن کی ادائیگی ممکن نہیں ہو سکی تو پھر کیا توقع کی جائے کہ محکمہ جات میں عام لوگوں کو با آسانی انصاف مل رہا ہے۔ وزیر اعظم نے تمام محکمہ جات کے انتظامی سیکرٹریز کو ہدایت کی کہ ریٹائرہونے والے ملازمین اور دوران سروس فوت ہونے والے ملازمین کو فوری طور پر پنشن کی واگزاری یقینی بنائی جائے۔  انہوں نے تمام سیکرٹریز کو ہدایت کی کہ اس وقت پنشن کے جتنے بھی کیس باقی ہیں ان کو فوری نمٹایا جائے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -آزاد کشمیر -مظفرآباد -   