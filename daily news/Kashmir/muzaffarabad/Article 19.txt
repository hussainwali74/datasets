    مظفرآباد (ڈیلی پاکستان آن لائن) اسلامی تعاون تنظیم (او آئی سی) کے سیکریٹری جنرل حسین ابراہیم طحٰہ  نے وفد کے ہمراہ آزاد کشمیر کا دورہ کیا ہے۔  وفد میں مشیر برائے امور کشمیر و گلگت بلتستان قمر زمان کائرہ بھی شامل  تھے۔  دارالحکومت مظفرآباد آمد پر صدر ریاست بیرسٹر سلطان محمود چوہدری، وزیراعظم آزاد  کشمیر سردار تنویر الیاس خان نے وفد کو خوش آمدید کہا ۔ سیکریٹری جنرل او آئی سی نے لائن آف کنٹرول پر چکوٹھی سیکٹر کا دورہ کیا اور سرحد پار فائرنگ سے متاثرہ کشمیری خاندانوں سے ملاقات کی۔حسین ابراہیم طحٰہ ، صدر آزاد کشمیر بیرسٹر سلطان محمود چوہدری، وزیر اعظم سردار تنویر الیاس  نے ایوانِ صدر میں پریس کانفرنس بھی کی۔       پشاور ہائیکورٹ ؛ خیبرپختونخوااسمبلی انتخابات تاریخ کیلئے مشتاق غنی کی درخواست پر فریقین کو نوٹسز جاری      حسین براہیم طحہٰ نے کہا کہ مسئلہ کشمیر کا پرامن حل او آئی سی کی اولین ترجیح اورہمارا فرض  ہے ، میرے دورہ آزادکشمیر کا مقصد یہاں کے حالات کا جائزہ لینا اور مقبوضہ کشمیر کے عوام کے ساتھ اظہاریکجہتی واظہار ہمدردی ہے ۔مسئلہ کشمیر پرتمام اسٹیک ہولڈرز کے درمیان  ’چینل آف ڈسکشن‘ اوپن کرنا چاہتے ہیں تاکہ اس مسئلہ کا ڈپلومیسی کے ذریعے حل نکالاجا سکے ۔ اسلامی دنیا تک کشمیریوں کی آواز  پہنچائیں  گے اور انٹرنیشنل کمیونٹی کو بھی اس حوالہ سے آن بورڈ لیں گے ۔ کشمیراو آئی سی کا حصہ ہے ہماری ذمہ داری ہے کہ  مسئلہ کشمیر کا پرامن اور کشمیریوں کی خواہشات کے مطابق حل نکالیں ۔      3 دن ریمانڈ کیوں مانگ رہے ہیں، امریکہ لے کر جانا ہے؟ علی امین کے جسمانی ریمانڈ درخواست پر جج کا استفسار    پریس کانفرنس سے خطاب کرتے ہوئے صدر آزاد جموں و کشمیر بیرسٹر سلطان محمود چوہدری نے کہا  او آئی سی نے ہر مرحلے پر کشمیری عوام کی مدد کی ہے ۔ حسین ابراہیم طحہٰ نے ایوان صدر مظفرآباد میں آ کر جس واضح اور دو ٹوک الفاظ میں کشمیریوں کی حمایت اعادہ کیا ہے اس پر ہم ان کے تہہ دل سے مشکور ہیں۔ اس موقع پر وزیراعظم آزاد کشمیر سردار تنویر الیاس خان نے سیکریٹری جنرل کا آزاد کشمیر کا دورہ کرنے اور مسئلہ کشمیر پر دو ٹوک موقف اختیار کرنے پر  شکریہ ادا کیا اور کہا کہ او آئی سی نے ہر مرحلے پر کشمیری عوام کی مدد کی ہے۔ہمیں یقین ہے کہ اسلامی رابطہ تعاون تنظیم(او آئی سی) کشمیری عوام کے حق خود ارادیت کی حمایت جاری رکھے گی۔      6 ارب میں سے آئی ایم ایف کے بورڈ سے پہلے ہمارے اکاونٹ میں کتنے پیسے آنے چاہئیں؟ مفتاح اسماعیل نے بیان جاری کر دیا      مزید :  قومی -علاقائی -آزاد کشمیر -مظفرآباد -اہم خبریں -   