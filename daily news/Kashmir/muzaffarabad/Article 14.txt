    اسلام آباد (ڈیلی پاکستان آن لائن) آزادجموں و کشمیر کے وزیراعظم سردار تنویر الیاس خان نے کہا ہے کہ ریاست میں  بلدیاتی انتخابات کے پرامن انعقاد سے دنیا بھر میں پاکستان کا شملہ اونچا ہوا ،شفاف انتخابات کے انعقاد پر الیکشن کمیشن ،انتظامیہ ،پولیس اور خاص کر آزادجموں و کشمیر کے عوام خراج تحسین کے مستحق ہیں، ان خیالات کا اظہار  انہوں نے جموں کشمیر ہاؤس اسلام آباد میں ایک پریس کانفرنس سے خطاب کرتے ہوے کیا ۔ سردار تنویر الیاس نے کہا کہ آزادجموں و کشمیر میں عدم اعتماد کسی کی ذاتی خواہش ہو سکتی ہے مگر عملی طور پر ایسا ناممکن ہے ۔وفاق نے  آزادکشمیر کے فنڈز میں بڑا کٹ لگایا ہے جس سے ریاست بھر میں ترقیاتی کاموں پر بڑا برا اثر پڑا ہے ۔ہر ادارہ اپنے دائرہ اختیار میں رہے تو معاملات خوش اسلوبی سے آگے بڑھتے ہیں ۔میں نے واضح کیا تھا کہ اگر آزادکشمیر میں وفاق نے مداخلت کر کے حکومت تبدیل کرنے کی کوشش کی تو پھر ہم میدان میں ہونگے ۔مجھے ہائی کورٹ کے چیف جسٹس کے خلاف ریفرنس کا کہا گیا مگر میں نے صاف انکار کر دیا ۔      پشاور ہائیکورٹ ؛ خیبرپختونخوااسمبلی انتخابات تاریخ کیلئے مشتاق غنی کی درخواست پر فریقین کو نوٹسز جاری      مزید :  علاقائی -آزاد کشمیر -مظفرآباد -اسلام آباد -   