    مظفر آباد(ڈیلی پاکستان آن لائن)وزیراعظم آزادکشمیر سردار تنویر الیاس نااہلی کے بعد سپریم کورٹ پہنچ گئے ۔ نجی ٹی وی چینل دنیا نیوز کے مطابق قبل ازیں مظفرآبادسپریم کورٹ میں وزیراعظم آزادکشمیر کیخلاف متنازعہ تقریر کیس کی سماعت ہوئی، وزیراعظم آزادکشمیر نے اپنے بیانات پر غیرمشروط معذرت کرلی ۔ جسٹس خالد رشید نے استفسار کیاکہ کیا آپ نے جو کلمات کہے ہیں اس پر توہین عدالت بنتی ہے؟وزیراعظم تنویر الیاس نے کہاکہ معذرت کرنے حاضر ہوا ہوں، اس سے پہلے بھی معذرت کر چکا ہوں ،چیف جسٹس سپریم کورٹ نے وزیراعظم آزادکشمیر کو دوبارہ حاضر ہونے کا حکم دیا تھا، وزیراعظم آزادکشمیر سردار تنویر الیاس نااہلی کے بعد سپریم کورٹ پہنچ گئے ۔      سپریم کورٹ پریکٹس اینڈ پروسیجر بل کیخلاف درخواستوں پر سماعت آج ہوگی    یاد رہے کہ مظفر آباد ہائیکورٹ نے وزیراعظم آزادکشمیر کو اسمبلی کی رکنیت اور وزارت عظمی سے نااہل کردیا، عدالت سے متعلق بیانات پر سردار تنویر الیاس کو قصور وار قراردےدیا گیا،مظفرآباد ہائیکورٹ کے فل بنچ نے وزیراعظم آزادکشمیر کو سزاسنائی،وزیراعظم آزادکشمیر کو ہائیکورٹ کے فل بنچ نے کورٹ کی سماعت ختم ہونے تک سزا سنائی ،عدالت نے توہین عدالت کیس کی پہلی ہی سماعت پر انہیں عہدے کیلئے نااہل قرار دیدیا۔  مزید :  قومی -علاقائی -آزاد کشمیر -مظفرآباد -   