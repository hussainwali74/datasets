    مظفرآباد(ڈیلی پاکستان آن لائن)سپریم کورٹ آزادکشمیر نے متنازعہ تقریر کیس میں سردار تنویر الیاس سے تحریری جواب مانگ لیا، عدالت نے سردار تنویر الیاس کو تحریری جواب دینے کیلئے 2 ہفتے کی مہلت دیدی۔ نجی ٹی وی چینل ایکسپریس نیوز کے مطابق آزادکشمیر سپریم کورٹ میں فل بنچ کی توہین عدالت کیس کی سماعت ہوئی ،سردار تنویر الیاس نے دیر سے آنے کی معافی مانگ لی ۔ چیف جسٹس سپریم کورٹ نے کہاکہ آپ نے اعلیٰ عدالتوں کیخلاف توہین آمیز زبان استعمال کی، وضاحت کریں ،چیف جسٹس نے استفسار کیا کہ آپ کو کس نے کہا عدالتوں سے متعلق ایسے بیانات دیں؟      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    چیف جسٹس نے کہاکہ ہم نوکری نہیں کر رہے، ہم عزت کیلئے کام کر رہے ہیں،آپ جب ہماری ڈومین میں گھسیں گے تو ہم آپ کو چھوڑیں گے؟ہمیں کوئی پراسس کرنے کی ضرورت نہیں، ہم 6 ماہ سے زیادہ بھی سزادے سکتے ہیں۔ سپریم کورٹ نے سردار تنویر الیاس سے تحریری جواب مانگ لیا،سردار تنویر الیاس کو تحریری جواب دینے کیلئے 2 ہفتے کی مہلت دیدی  مزید :  علاقائی -آزاد کشمیر -مظفرآباد -   