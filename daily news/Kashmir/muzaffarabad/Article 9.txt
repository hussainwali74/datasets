    مظفر آباد(مانیٹرنگ ڈیسک) پاکستان کے بعد آزاد جموں و کشمیر حکومت نے بھی سگریٹ پر فیڈرل ایکسائز ڈیوٹی (ایف ای ڈی) بڑھانے کا فیصلہ کر لیا۔ نیوز ویب سائٹ ’پروپاکستانی‘ نے ذرائع کے حوالے سے بتایا ہے کہ آزاد جموں و کشمیر حکومت کی طرف سے آج(بروز جمعہ) سگریٹ پر ایف ای ڈی بڑھانے کا نوٹیفکیشن جاری کیا جائے گا۔ ایف ای ڈی میں اضافے کے حوالے سے آزاد جموں و کشمیر حکومت بھی ایف بی آر کی پیروی کرے گی اور اسی تناسب سے اضافہ کیا جائے گا، جس قدر ایف بی آر کی طرف سے پاکستان میں کیا گیا ہے۔ ایف بی آر کی طرف سے اضافے کے بعد فرسٹ سلیب میں ساڑھے 16ہزار روپے فی ہزار سگریٹ ایف ای ڈی وصول کی جا رہی ہے۔ دوسری سلیب میں یہ شرح 5ہزار 50روپے ہے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     مزید :  علاقائی -آزاد کشمیر -مظفرآباد -   