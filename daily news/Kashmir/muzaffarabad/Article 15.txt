    مظفرآباد(ڈیلی پاکستان آن لائن) آزاد جموں و  کشمیر احتساب بیورو  نے  کروڑوں روپے کے میگا بینک سکینڈل کیس میں ملوث مرکزی ملزم افتخار احمد منیجر نیشنل بینک گڑھی دوپٹہ کو  گرفتار کر کے تھوری مظفرآباد منتقل کر دیا ہے۔ یاد رہے کہ چند روز قبل اسی کیس میں احتساب بیورو نے محکمہ تعمیرات عامہ مینٹینس ڈویژن مظفرآباد کے کیشیر طارق پرویز کو بھی گرفتار کیا گیا تھا جو اس وقت مظفرآباد جیل میں قید ہے۔ ذرائع کے مطابق دوران تفتیش یہ انکشاف ہوا کہ دونوں ملزمان کیشیر طارق پرویز اور منیجر افتخار حیدری  باہمی ملی بھگت کے ساتھ ایکسین اور ایس سی کے جوائنٹ اکاؤنٹ سے ان کے جعلی دستخطوں کے ساتھ جعلسازی اور فراڈ کے ذریعے ٹھیکیداروں کی کروڑوں روپے کی سیکورٹیز کو بینک سے خوردبرد کرتے ہوئے آپس میں بندر بانٹ کر رہے ہیں۔      پشاور ہائیکورٹ ؛ خیبرپختونخوااسمبلی انتخابات تاریخ کیلئے مشتاق غنی کی درخواست پر فریقین کو نوٹسز جاری     ذرائع نے بتایا ہے کہ بینک منیجر کی گرفتاری سے دوران تفتیش  اس میگا سکینڈل میں ملوث دیگر  کرداروں کے خلاف بھی کارروائی کے امکانات ہیں۔   مزید :  علاقائی -آزاد کشمیر -مظفرآباد -   