    باغ(ڈیلی پاکستان آن لائن)وزیراعلیٰ پنجاب کے معاون خصوصی اور پاکستان تحریک انصاف(پی ٹی آئی) آزاد کشمیر کے مرکزی رہنما سردار تنویرالیاس خان نے کہا ہے کہ مریم نواز جتنے مرضی ترلے اور واسطے ڈال لیں ،غیور اور بہادرکشمیری  ان کے جھانسے اور چکنی چوپڑی باتوں میں نہیں آئیں گے،آزاد کشمیر میں کئی سال سے حکمرانی کرنے والی جماعتوں کے کھوکھلے دعوؤں پر کوئی کشمیری اعتبار کرنے کے لئے تیار نہیں ہے،کشمیریوں نے وزیراعظم عمران خان کو اپنا نجات دہندہ تسلیم کر لیا ہے ،انتخابات میں کامیابی حاصل کرنے کے بعد اپنے منشور پر مکمل عملدرآمد کریں گے ۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    تفصیلات کے مطابق چیئرمین الیکشن کمیٹی تحریک انصاف آزاد کشمیر اور  ایل اے 15 وسطی باغ سے پی ٹی آئی کے نامزد امیدوارسردار تنویر الیاس خان نے الیکشن کمپئین کے سلسلہ میں ہمہ موہڑہ ، باڈیار موہری فرمان شاہ، راولی ،جامعہ امہات المومنینؓ للبنات،ہاڑی گہل ،ریڑبن سوٹالہ سمیت کئی علاقوں میں اپنے انتخابی دفاتر کا افتتاح کیا ،اس موقع پر اہلیان علاقہ نے سردار تنویر الیاس خان کا پرتپاک اور شاندار استقبال کیا اور پھولوں کی پتیاں نچھاور کیں۔الیکشن کمپئین کے موقع پر مسلم لیگ ن ،پیپلز پارٹی ،مسلم کانفرنس سمیت دیگر علاقائی جماعتوں کے درجنوں اہم مقامی رہنماؤں اور سینکڑوں سیاسی کارکنوں نے سردار الیاس خان کی قیادت پر اعتماد کا اظہار کرتے ہوئے تحریک انصاف میں شامل ہونے کا اعلان کیا ۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین     سردار تنویر الیاس خان نے مختلف تقریبات سے خطاب کرتے ہوئے کہا کہ پاکستان تحریک انصاف واحد سیاسی جماعت ہے جس نے تعلیم کو اپنے منشور میں اولین ترجیح قرار دیا ہے،پی ٹی آئی کی کامیابی کے بعد آزاد کشمیر میں پانچ سے سولہ سال کے بچوں کے لئے مفت تعلیم کا قانون پاس کیا جائے گا ،2005ء ک زلزلہ متاثرہ علاقوں میں سکول آج بھی تباہ حالی کا شکار ہیں ،جس سے سابق حکمرانوں کی تعلیم سے محبت کا بخوبی اندازہ لگایا جا سکتا ہے،تحریک انصاف کامیابی کے بعد متاثرہ سکولوں کی زیر تعمیر عمارتیں جلد مکمل کروائے گی ،تقرر اور تبادلے عملے کی سہولت کی بنیاد پر نہیں بلکہ میرٹ پر ہوں گے،ہم آزاد کشمیر میں ایسا نظام تعلیم لے کر آئیں گے کہ جس سے ہمارے بچے پوری دنیا میں پاکستان کا نام روشن کریں گے ۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا    انہوں نے کہا کہ مریم نواز اور بلاول بھٹو کی تقریریں اور دعوے سن کر سیاسی سمجھ بوجھ رکھنے والا ہر شخص ان کی عیاری اور سیاسی دغابازی جان چکا ہے،مریم نواز شریف کو وزیراعظم عمران خان پر کشمیرفروخت کرنے کا الزام عائد کرنے سے پہلے شرم آنی چاہئے،کشمیریوں کے جذبات اور تاریخی جدوجہد کو آموں کی پیٹیوں اور مودی کی ساڑھیوں کے عوض گروی رکھنے والے شعبدہ باز آج کس منہ سے کشمیریوں کے ووٹ مانگ رہے ہیں؟تحریک انصاف الیکشن میں کامیابی حاصل کرنے کے بعد کشمیریوں کی امنگوں پر پورا اترتے ہوئے اپنے تمام وعدے پورا کرے گی ۔      گورنر سندھ کے خلاف چوری کا مقدمہ درج کروانے والے شہریوں کو پولیس نے گٹکا بیچنے کے الزام میں گرفتار کرلیا    انہوں نے کہا کہ 13 جولائی کو باڑی گہل کے مقام پر تحریک انصاف کا تاریخی جلسہ ہو گا جس میں ہزاروں کشمیری نوجوان اور مائیں بہنیں شریک ہوں گی ،تحریک انصاف کا باڑی گہل کا جلسہ اللہ کے فضل سے  مخالف جماعتوں کی تمام چالوں کا الٹا کر رکھ دے گا ۔  مزید :  علاقائی -آزاد کشمیر -سدہناتی -مظفرآباد -   