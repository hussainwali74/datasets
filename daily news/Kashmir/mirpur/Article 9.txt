     میر پور(ڈیلی پاکستان آن لائن)پیپلز پارٹی آزادکشمیر کی قیادت وفاقی وزیر علی امین گنڈاپور کےخلاف الیکشن کمیشن پہنچ گئی،پیپلز پارٹی نےعلی امین گنڈاپور کےخلاف الیکشن کمیشن کو درخواست دے دی، پی پی کے صدر چوہدری لطیف اکبر نے وفاقی وزیر کے خلاف درخواست جمع کرائی ہے۔ تفصیلات کے مطابق درخواست کے متن کے مطابق علی امین گنڈا پور نے اپنی تقاریر میں سکیموں اور ترقیاتی فنڈز کے اعلانات کیے ہیں،وفاقی وزیر علی امین گنڈاپور کے اعلانات الیکشن رولز کی خلاف ورزی ہیں،علی امین گنڈا پور ہمارے امیدواروں کو دستبردار ہوکر پی ٹی آئی کی حمایت پر مجبور کررہے ہیں،وفاقی وزیر کا چیف انجینئرنگ برقیات (بجلی) کو لکھا گیا مکتوب (خط) بھی پری پول رگنگ میں آتا ہے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    درخواست کے متن میں پی پی صدر نے مطالبہ کیا گیا کہ انتخابی قوانین کی خلاف ورزی پر وزیر امور کشمیر علی امین کو آزاد کشمیر کے انتخابی علاقے سے باہر کیا جائے۔  مزید :  علاقائی -آزاد کشمیر -میرپور -   