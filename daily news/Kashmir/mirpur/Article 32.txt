    دینہ(ویب ڈیسک) فیس بُک پر دوستی ،ڈنمارک کی لیڈی ڈاکٹر پاکستانی نوجوان سے شادی کے لئے دینہ پہنچ گئی ،دھوم دھام سے شادی سر انجام پائی ،دوستوں کے بھنگڑے ،والد ہ اور بھائی خوشی سے جھوم اُٹھے۔ تفصیلات کے مطا بق نواحی علاقہ نکودر کےعبدالجبار سیفی کی ڈیڑھ سال قبل ڈنمارک کی رہائشی سعدیہ سے فیس بُک پر دوستی ہوئی جوکہ آہستہ آہستہ پیار میں بدل گئی ،دونوں نے ایک ہونے کا فیصلہ کر لیا اور ڈنمارک کی رہائشی لیڈی ڈاکٹر شادی کے لئے دینہ کے نواحی علاقہ نکودر پہنچ گئی ،جن کی گزشتہ روز بڑی دھوم دھام سے شادی انجام پائی ،اس موقع پر دولہا نے کہا کہ محبتیں سرحدوں کی محتاج نہیں ہوتیں فیس بُک سے شروع ہو نے والی دوستی آج فیس ٹو فیس ہو گئی ہے دلہن سعدیہ نے کہا کہ مجھے پاکستان آ کر بہت خوشی ہوئی ہے مجھے اچھا جیون ساتھی مل گیا ہے۔      پشاور ہائیکورٹ ؛ خیبرپختونخوااسمبلی انتخابات تاریخ کیلئے مشتاق غنی کی درخواست پر فریقین کو نوٹسز جاری      مزید :  ڈیلی بائیٹس -علاقائی -آزاد کشمیر -میرپور -اسلام آباد -پنجاب -جہلم -   