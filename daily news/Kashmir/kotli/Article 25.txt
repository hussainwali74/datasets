    کوٹلی (مانیٹرنگ ڈیسک)کوٹلی آزاد کشمیر میں پاکستان مسلم لیگ ن اور پاکستان پیپلز پارٹی کے کارکنوں میں تصادم کے نتیجے میں ایک شخص جاں بحق جبکہ 15 افراد زخمی ہوگئے ہیں۔ نجی ٹی وی دنیا نیوز کے مطابق پاکستان پیپلز پارٹی کا نکیال کے حلقہ میں ورکرز کنونشن ہورہا تھا جس کیلئے کالج کے گراؤنڈ میں کارکنوں کی بڑی تعداد شریک تھی جبکہ وزیر اعظم آزاد کشمیر نے بھی کنونشن میں خصوصی طور پر شرکت کرنی تھی تاہم ن لیگ کے کارکنوں نے شرارت کی اور بڑی تعداد میں آکر گراؤنڈ میں موجود پی پی کارکنوں پر شدید پتھراؤ کردیا ۔ لیگی کارکنان کے پتھراؤسے متعدد افراد زخمی ہوگئے جس کے بعد دونوں طرف سے فائرنگ کا تبادلہ شروع ہوگیا۔ پولیس نے بگڑتی صورتحال پر قابو پانے کیلئے ہوائی فائرنگ کی اورشیلنگ  لاٹھی چارج بھی کیا جس سے متحارب گروہ منتشر ہوگئے۔زخمیوں کو فوری طور پر ڈسٹرکٹ ہیڈ کوارٹر ہسپتال منتقل کیا گیا جہاں  پی پی کارکن چودھری منشی جاں بحق ہوگیا جبکہ  15 افراد زخمی  ہیں ۔       بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      مزید :  کوٹلی -   