    مظفر آباد(مانیٹرنگ ڈیسک ) آزاد کشمیر میں شدید بارشوں کی وجہ سے کوٹلی میں پہاڑی سرکنا شروع ہوگئی، لینڈ سلائیڈنگ سے متعدد گھر تباہ اور اہم شاہراہ بند ہوگئی ہے ۔ تفصیلات کے مطابق آزاد کشمیر میں شدید بارشوں کو گزرے 15 دن سے زیادہ ہوگئے لیکن بارشوں کے اثرات اب بھی نمودار ہورہے ہیں۔کوٹلی کے نواح میں پہاڑی نے اپنی جگہ چھوڑی تو مٹی کے بڑے بڑے تودے گھروں کی تباہی بن کر آدھمکے۔حکام کے مطابق ساردا کے علاقے میں ایک درجن کے لگ بھگ مکانات تباہ ہوچکے ہیں تاہم مکینوں کو باحفاظت نکال لیا گیا، بھاری چٹانیں اور مٹی کے تودے گرنے سے کوٹلی ککنی، تتہ پانی روڈ مکمل طور پر بند ہوگئی۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    انتظامیہ کے مطابق مزید لینڈ سلائیڈنگ کی صورت میں دریائے پونچھ کے بند ہونے کا خطرہ بھی منڈلانے لگا ہے جس کے باعث لوگوں لینڈ سلائیڈنگ والے علاقے سے دور رہنے کی ہدایت کر دی گئی ہے ۔   مزید :  کوٹلی -   