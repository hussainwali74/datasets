    چڑہوئی(ڈیلی پاکستان آن لائن)حکمران جماعت پاکستان تحریک انصاف(پی ٹی آئی)آزاد کشمیر کے صدر اور ریاست کے سینئر وزیر سردار تنویر الیاس خان نے بلاول بھٹو زرداری کو کڑی تنقید کا نشانہ بناتے ہوئے کہا ہے کہ وزیراعظم پاکستان عمران خان کی قیادت میں پی ٹی آئی کشمیریوں کے دل میں گھر کر چکی ہے، پیپلز پارٹی اور ن لیگ کی چالاکیاں اور لفظی گولہ باری کی کوئی اہمیت نہیں،کشمیری قوم جان چکی ہے کہ ان دو جماعتوں نے گذشتہ کئی دہائیوں سے انہیں کیسے کیسے سبز باغ دکھائے لیکن عملی میدان میں ان دونوں جماعتوں کی لیڈر شپ لوٹ کھسوٹ اور کشمیریوں کا استحصال کرتی رہی ،حالیہ انتخابات میں کشمیری قوم نے ان دونوں جماعتوں کو ان کی اوقات یاد دلا دی ہے،بلاول بھٹو زرداری اپنا سارا زور لگا لیں ،اب کشمیری قوم ان کے جھانسے میں نہیں آئے گی ،آزاد کشمیر میں پی ٹی آئی کے امیدوار ضمنی الیکشن میں بھرپور کامیابی حاصل کریں گے۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق     نامزد امیدوار قانون ساز اسمبلی حلقہ پانچ شوکت فرید ایڈوکیٹ کی انتخابی مہم کے سلسلے میں ڈنہ کے مقام پر مہاجرین مقیم 1947ء کی شمولیتی تقریب سے خطاب اور میڈیا سے گفتگو  کرتے ہوۓسردار تنویر الیاس خان نےکہا کہ آزاد کشمیر کے انتخابات نے پورے پاکستان کو واضح پیغام دیا ہے کہ پیپلز پارٹی اور مسلم لیگ ن کی سیاست ختم ہو گئی ہے،اب اس ملک میں’باریوں کا کھیل‘کھیلنے والے ملکی سیاست سے اپنا بوریا بستر گول سمجھیں،تحریک انصاف کی قیادت  پر الزام تراشی کر کے بلاول بھٹو اپنی سیاست کو زندہ رکھنا چاہتے ہیں لیکن کشمیری عوام ضمنی انتخاب میں پی ٹی آئی امیدواروں کو واضح اکثریت سے کامیابی دلا کر ن لیگ اور پیپلز پارٹی کی امیدوں پر پانی پھیر دیں گے ۔        بیلٹ اینڈ روڈ تعاون میں افغانستان کی شرکت کا خیرمقدم کرتے ہیں، چین      سردار تنویر الیاس خان نے کہا کہ مہاجرین جموں وکشمیر ہمارے جسم و جان کا حصہ ،انکے دکھ درد اور تکالیف سے پوری طرح آگاہ ہوں،انشااللہ ہم آپ کے تمام مطالبات کو پورا کریں گے، مہاجرین نے تحریک آزادکشمیر کیلئے جو خدمات سرانجام دیں، اپنا گھر بار چھوڑا،جو تکالیف اور مصائب و الام برداشت کیے، اس کا کوئی نعم البدل نہیں ہو سکتا ،مقامی افراد مہاجرین کے ساتھ حسن سلوک کا مظاہرہ کریں تاکہ انہیں احساس نہ ہو کہ وہ کسی دوسری جگہ پر آئے ہیں۔       اسحاق ڈار نے آئی ایم ایف کو پیشگی اقدامات کی تکمیل سے آگاہ کردیا     انھوں نے کہا کہ وزیراعظم عمران خان کے ویژن کے مطابق میرٹ کے قیام ، انصا ف کی بالا دستی،اور عوام کی خدمت کے لیے کام کریں گے،ہم وزیر اعظم عمران خان کی امیدوں کے عین مطابق فرائض سرانجام دے کر یہ ثابت کریں گے کہ تحریک انصاف ہی عوام کی مشکلات کم کرکے ان کے مسائل حل کرسکتی ہے،مہاجرین جموں وکشمیر کےمسائل ترجیحی بنیادوں پر حل کئے جائیں گے،ہماری حکومت اسلامی فلاحی ریاست بنانے کیلئے موثر اقدامات کرے گی،ریاستی تشخص کی بحالی،اسلامی اقدار کا تحفظ ،ناانصافی کاخاتمہ اور مہاجرین کے تمام مسائل حل کرنا ہماری حکومت کا ایجنڈا ہے۔      گورنر سندھ کے خلاف چوری کا مقدمہ درج کروانے والے شہریوں کو پولیس نے گٹکا بیچنے کے الزام میں گرفتار کرلیا     مزید :  علاقائی -آزاد کشمیر -کوٹلی -   