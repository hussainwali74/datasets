    گلگت بلتستان (ڈیلی پاکستان آن لائن) کے ٹو کے قریب پاستورپیک میں لاپتہ امریکی کوہ پیما ایلکس گولڈ فرب کی لاش مل گئی۔ نجی ٹی وی جیو نیوز نے ذرائع کے حوالے سے رپورٹ دی ہے کہ امریکی کوہ پیما بلندی سے مانوس ہونے کے لیے پاستورپیک کی کوہ پیمائی پرگیا تھا،اس کی لاش 6 ہزار 209 میٹر کی بلندی پر ملی ہے۔ ذرائع کا کہنا ہے کہ امریکی کوہ پیما کو آج ہیلی کاپٹر کے ذریعے تلاش کیا گیا،اس کی لاش بلندی سے اتارنےکی کوشش کی جائےگی۔ خیال رہےکہ پاکستان میں ایک ہفتے میں اب تک 2 غیر ملکی کوہ پیما ہلاک ہوچکے ہیں۔ گذشتہ دنوں اسپین سے تعلق رکھنے والے کوہ پیما بیس کیمپ واپس آتے ہوئے ہلاک ہوگئے تھے۔ اس کے علاوہ رواں ہفتے ہی کے ٹو کی مہم کے دوران ایک نیپالی کوہ پیما سرپر چوٹ لگنے سے شدید زخمی ہواتھا۔      پشاور ہائیکورٹ ؛ خیبرپختونخوااسمبلی انتخابات تاریخ کیلئے مشتاق غنی کی درخواست پر فریقین کو نوٹسز جاری      مزید :  علاقائی -گلگت بلتستان -گلگت -   