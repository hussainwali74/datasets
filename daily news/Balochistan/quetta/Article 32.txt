    کوئٹہ (ڈیلی پاکستان آن لائن)  وزیر اعلیٰ بلوچستان عبدالقدوس بزنجو نےکہا کہ  ہم وفاق سے خیرات نہیں بلکہ این ایف سی ایوارڈ سے اپنا حصہ مانگ رہے ہیں ۔ نجی ٹی وی "سما نیوز " کے مطابق  وزیر اعلیٰ بلوچستان نے کہا کہ  مالی بحران کے حل میں وفاق سرد مہری کا مظاہرہ کررہا ہے،  بلوچستان میں گندم اورمالی بحران پر اعتمادمیں لیا،  مالی بحران برقرار رہا تو ترقیاتی کام مکمل نہیں ہوسکیں گے۔ سرکاری ملازمین کو تنخوائیں دینے کے بھی قابل نہیں رہیں گے۔ وزیر اعلیٰ عبدالقدوس بزنجو کا کہنا تھا کہ  پنجاب 6 لاکھ بوری گندم کی فراہمی کا وعدہ پورا کرے تاکہ صوبے میں گندم بحران پر قابو پایا جاسکے۔ گندم بحران کوحل کرنےکیلئےوفاق فوری طور پر اپناکرداراداکرے،  این ایف سی میں بلوچستان کے حصے کو آئینی تحفظ حاصل ہے،  بلوچستان کے حصہ کو کسی بھی طور پر کم نہیں کیا جاسکتا۔      سیاستدانوں کی لڑائی سے ملک دشمن  خوش ہیں کہ ان کا ایجنڈا پورا ہو رہا ہے: سراج الحق    ان کا مزید کہنا تھا کہ  ہمارا تو مطالبہ ہے کہ سکیورٹی  کی مد میں بھی این ایف سی میں ایک فیصد ہمیں اضافی شیئر دیا جائے ،  بلوچستان کے پی پی ایل کے ذمہ 34 ارب کے بقایا جات ہیں۔   مزید :  قومی -علاقائی -بلوچستان -کوئٹہ -   