    راولپنڈی(ڈیلی پاکستان آن لائن)تحریک انصاف کے چیئرمین عمران خان نے الیکشن کمیشن کی جانب سے قابل ضمانت وارنٹ گرفتاری ہائیکورٹ میں چیلنج کردیئے۔ نجی ٹی وی چینل ایکسپریس نیوز کے مطابق عمران خان کی طرف سے راولپنڈی ہائیکورٹ بنچ میں پٹیشن دائرکی گئی ہے، پٹیشن میں الیکشن کمیشن کے 4 ممبران کو فریق بنایا گیاہے ۔ پٹیشن میں موقف اختیار کیاگیاہے کہ وارنٹ گرفتاری ہائیکورٹ پہلے معطل کرچکی ہے، معاملہ ہائیکورٹ میں زیرسماعت ہے،الیکشن کمیشن ممبرز نے وارنٹ جاری کرکے اختیارات سے تجاوز کیا،پٹیشن میں استدعا کی گئی ہے کہ عمران خان کے قابل ضمانت وارنٹ گرفتاری منسوخ کئے جائیں ،پٹیشن عمران خان کے وکیل فیصل چودھری ایڈووکیٹ نے دائر کی ،پٹیشن کی سماعت کل جسٹس صداقت علی خان کی عدالت میں ہو گی ۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  قومی -علاقائی -پنجاب -راولپنڈی -   