    راولپنڈی(ڈیلی پاکستان آن لائن)وفاقی وزیر داخلہ رانا ثنا اللہ نے کہاہے کہ الیکشن ضرور ہونے چاہئیں لیکن اپنے وقت پر ہونے چاہئیں اور تمام سٹیک ہولڈرز کی مرضی سے ہونے چاہئیں،اس قسم کا متنازع الیکشن پاکستان کو تباہی اور افراتفری اور انارکی کی طرف دھکیلے گا ۔ راولپنڈی میں وکلا کنونشن سے خطاب کرتے ہوئے وفاقی وزیر داخلہ نے کہاکہ جس متنازع انداز سے الیکشن کروانے کی کوشش ہو رہی ہے ،یہ کہا جاتا ہے کہ شاید ہم الیکشن سے گریزاں ہیں ،ہم نے ہمیشہ الیکشن لڑے ہیں ،جیت کر اور ووٹ کی طاقت سے برسراقتدار آئے ہیں ، کبھی سلیکٹ نہیں ہوئے ۔      فیروزوالہ : ڈاکوؤں اور شہریوں میں آمنے سامنے فائرنگ، 2 ڈاکو زخمی، تیسرا فرار، لوٹی رقم برآمد    رانا ثنا اللہ کاکہناتھا کہ ہم الیکشن سے گھبرانے والے لوگ نہیں ، یہ الیکشن جس پر سیاسی جماعتوں کے درمیان اتفاق نہیں ہے، سپریم کورٹ کے ججز کے درمیان بھی اتفاق نہیں ، عدالت عظمیٰ کے 3 ججز یہ بات کررہے ہیں کہ الیکشن 14 مئی کو ہونا چاہئے اور ساتھ شیڈول بھی جاری کر رہے ہیں،جس پر الیکشن کمیشن کو اتفاق نہیں ہے ،جس پر دفاعی اداروں،انٹرنل سکیورٹی کے اداروں کو بھی اتفاق نہیں ہے ۔ ان کاکہناتھا کہ 4 ججز اس کے خلاف اور 3 جج اس کے حق میں فیصلہ دے رہے ہیں ،اس قسم کا متنازع الیکشن ملک کو افراتفری اور انارکی طرف لے جائے گا،ان کا مزید کہناتھا کہ اس سے پہلے 1971 کا الیکشن جس نے اس ملک کو دولخت کیااور1977 کا الیکشن جو اس ملک میں کلاشنکوف کا کلچر لے کر آیا جو ملک میں دہشتگردی کا باعث بناہم اس سے نجات حاصل نہیں کر سکے،اور تیسرا الیکشن اس طرح متنازع انداز سے منعقد ہو گیاتویہ الیکشن اس ملک کی تباہی کا الیکشن بنے گا،ہم اس تباہی کے راستے میں رکاوٹ ہیں ۔      لطیف آفریدی قتل کیس، انسداد دہشتگردی عدالت نے ملزم کی ضمانت منظور کرلی     وفاقی وزیر داخلہ کاکہناتھا کہ ہماری رائے ہے کہ سپریم کورٹ کے ججز کی اکثریت اس کے حق میں ہے، ہماری رائے سے پاکستان کی تمام بارز کے نمائندے متفق ہیں ،صرف ایک آدمی اپنی ضد پر اڑا ہوا ہے ۔ ان کاکہناتھا کہ اس سے پہلے ایک اور آدمی اپنی ضد کی وجہ سے کبھی لانگ مارچ، کبھی انسانوں کا سمندر، کبھی اسمبلیاں توڑ کر اپنی ضد سے اسمبلیاں توڑ کر الیکشن لانا چاہتا ہے ،یہ ضد اور ہٹ دھرمی اس ملک کو قابل قبول نہیں ہے ،اس قسم کا متنازع الیکشن پاکستان کو تباہی اور افراتفری اور انارکی کی طرف دھکیلے گا ۔ ان کاکہناتھا کہ ہمیں اس کی راہ میں کھڑے ہونا چاہئے ، یہ الیکشن ضرور ہوں گے لیکن اپنے وقت پر ہونے چاہئیں اور تمام سٹیک ہولدرز کی مرضی سے ہونے چاہئیں۔      5 ماہ سے ایک شخص اندر ہے، انکوائری مکمل کیوں نہیں ہوئی؟جسٹس قاضی فائز عیسیٰ تفتیشی افسر پر برہم      مزید :  قومی -علاقائی -پنجاب -راولپنڈی -   