    راولپنڈی (ڈیلی پاکستان آن لائن)راولپنڈی، کراچی اور صادق آباد میں عمران خان کی ممکنہ گرفتاری کیخلاف احتجاج اور پولیس اہلکاروں پر حملے پر پی ٹی آئی رہنماﺅں اور کارکنوں کیخلاف مقدمات درج کر لئے گئے۔ نجی ٹی وی چینل دنیا نیوز کے مطابق راولپنڈی میں پولیس اہلکاروں پر حملے پر پی ٹی آئی رہنماﺅں اور کارکنوں کیخلاف مقدمہ درج کر لیا گیا، مقدمے میں سابق ایم این اے شیخ راشد شفیق، واثق قیوم عباسی ، اعجاز خان، آصف محمودکو نامزدکیاگیاہے،مقدمے میں 8 پی ٹی آئی رہنماﺅں سمیت 30 نامعلوم کارکن نامزدہیں۔ ادھر کراچی میں عمران خان کی ممکنہ گرفتاری کیخلاف احتجاج پرپی ٹی آئی رہنما مسرور سیال اور دیگر کارکنوں کیخلاف مقدمہ درج کرلیاگیا، مقدمہ نیشنل ہائی وے پر احتجاج کیخلاف شاہ لطیف تھانے میں درج کیا گیا۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    دوسری جانب صادق آباد میں پی ٹی آئی رہنما سمیت 35 سے زائد کارکنوں کیخلاف مقدمہ درج کرلیاگیا، پولیس کاکہناہے کہ پی ٹی آئی کارکنوں نے گزشتہ رات سجاول پل بلاک کرکے احتجاج کیا تھا ۔  مزید :  اہم خبریں -قومی -علاقائی -پنجاب -راولپنڈی -   