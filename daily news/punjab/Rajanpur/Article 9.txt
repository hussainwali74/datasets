    راجن پور (ویب ڈیسک) پنجاب کا ضلع راجن پور مکمل طور پر سیلابی پانی میں ڈوب گیا ہے جب کہ انتظامی مشینری غائب ہے،گذشتہ روز سے پھر شروع ہونے والی موسلا دھار بارشوں نےکھلے آسمان تلے موجود سیلاب متاثرین کی مشکلات مزید بڑھادی ہیں۔ روزنامہ جنگ کے مطابق علاقے میں خوراک کی قلت ہوگئی ہے، بچے بیمار ہو رہے ہیں، سیکڑوں مکانات بہہ چکے ہیں، متاثرین کا بچا کچھا سامان بھی تباہ ہو رہا ہے۔ ڈیرہ غازی خان بھی 20 دن سے بارشوں اور سیلابی ریلوں کی زد میں ہے،کوئٹہ روڈ بھی پانی میں ڈوب گیاہے، پانی کی رفتار سے شہر کو بھی سیلابی خطرے کا سامنا ہے جب کہ ضلعی انتظامیہ کا کہنا ہے کہ شہر کو خطرہ نہیں  پانی دیہی علاقوں کی طرف جا رہا ہے ۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    ادھر تونسہ اور کوٹ چھٹہ کے قبائلی علاقے کے متاثرین بارش میں کھلے آسمان تلے شدید مشکل سے دوچار ہیں۔ قبائلی علاقوں کا آج نویں روز بھی زمینی رابطہ منقطع ہے، گڑدو کے مقام پر لینڈ سلائیڈنگ سے پنجاب بلوچستان شاہراہ  بدستور ٹریفک کے لیے بند ہے۔  مزید :  علاقائی -پنجاب -راجن پور -   