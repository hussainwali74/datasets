    راجن پور(ڈیلی پاکستان  آن  لائن) جمعیت علمائے اسلام س اوردفاع پاکستان کونسل کے چیئرمین مولانا حامد الحق حقانی نے کہاکہ قطر معاہدے میں کیڑے نکالنے والے افغانستان میں جاری خونریزی کو ختم نہیں کرنا چاہتے، طالبان کو ٹیبل پر لانے میں میرے والد شہید مولانا سمیع الحق کا بڑا کردار ہے، انہوں نے اپنے سرپر شہادت کا تاج تو سجادیا لیکن طالبان کی سرپرستی کو نہیں چھوڑا۔  ضلع راجن پور میں کارکنوں سے خطاب کرتے ہوئےمولانا حامد الحق حقانی نےکہاکہ اگر امریکہ نے معاہدہ کی خلاف ورزی کی توان کی بہت بڑی غلطی ہوگی اور دنیا کے اندر اس سے بڑھ کر رسوائی کا سامنا کرے گا،آج مولانا سمیع الحق شہید کے روحانی بیٹوں نے مولانا کی شہادت کا بدلہ استعماری قوتوں سے لے لیا،آج ان کی روح قبر میں خوش ہوگی۔مولانا حامد الحق نے کہاکہ قطر معاہدہ میں پاکستان،قطر،سعودی عرب اور دیگر اسلامی ممالک کا کردار قابل تحسین ہے،اس سے استحکام کا ایک نیا دور شروع ہوگا، جو پاکستانی قوم کے لئے خوش آئندہ ہے۔      آئی ایم ایف نے رواں سال پاکستان میں بیروزگاری بڑھنے کا خدشہ ظاہر کردیا     مزید :  علاقائی -پنجاب -راجن پور -   