    راجن پور (ویب ڈیسک) سیلاب کے سبب پنجاب میں گندم کے بحران نے بھی سراٹھالیا۔ذرائع محکمہ خوراک پنجاب کے مطابق راجن پور اور فاضل پور کے گوداموں میں ساڑھے 3 لاکھ ٹن گندم ضائع ہو گئی۔ جیو نیوز کے مطابق ذرائع کا کہنا ہے کہ پنجاب حکومت نے وفاقی حکومت سے 10 لاکھ ٹن گندم درآمد کرنے کی اجازت مانگ لی، اگر گندم نہ منگوائی تو دسمبر میں قلت کاخدشہ ہے،  پنجاب کا گندم کا سرکاری کوٹہ 16700 ٹن یومیہ ہے، ضرورت 25 ہزارٹن گندم کی ہے۔ دوسری جانب مارکیٹ ذرائع کا کہنا ہے کہ دکانوں سے آٹا نہیں مل رہا، ملوں نے آٹے کی سپلائی کم کر دی ہے۔ چیئرمین فلور ملز ایسوسی ایشن عاصم رضا کا کہنا ہے کہ جتنا کوٹہ مل رہا اس کی پسائی کر رہے ہیں، صورتحال یہی رہی تو قلت بڑھنے کا خدشہ ہے، حکومت فوری طور پر کوٹے میں اضافہ کرے۔       عید پر 5سپیشل ٹرینیں چلانے کا فیصلہ، پہلی سپیشل ٹرین کب چلے گی ، ریلوے نے اعلان کر دیا      مزید :  علاقائی -پنجاب -راجن پور -کسان پاکستان -   