    شکر گڑھ ( ڈیلی پاکستان آن لائن ) سیکرٹری جنرل پاکستان مسلم لیگ ن احسن اقبال نے کہا ہے کہ ق لیگ اورمتحدہ قومی موومنٹ( ایم کیو ایم)پاکستان حکومت کو آکسیجن فراہم کر رہی ہیں،ان کی قیادت نے اپنی سیاست پر نظرثانی نہ کی تو دونوں جماعتوں کی سیاسی قبر بھی پاکستان تحریک انصاف( پی ٹی آئی) کے ساتھ کھودی جائے گی، الیکٹرانک ووٹنگ مشین(ای وی ایم)ووٹ پرڈاکہ ڈالنےکانیاطریقہ ہے،دنیابھرمیں انٹرنیٹ ووٹنگ کو ابھی تک تسلیم نہیں کیا گیا ،پاکستان ڈیموکریٹک موومنٹ(پی ڈی ایم) غیر آئینی اقدامات کے خلاف چٹا ن کی طرح کھڑی ہے،پارلیمنٹ میں بیرون ملک مقیم پاکستانیوں کیلئے نشستیں مختص کی جائیں۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     دانیال عزیز کے ڈیرہ پر میڈیا سے گفتگو کرتے ہوئے احسن اقبال نے کہا کہ پی ٹی آئی تمام سیاسی جماعتوں سے اتحاد کرکے بھی ن لیگ کے سیلاب کو روک نہیں سکتی، دنیا میں تین فیصد مہنگائی اور پاکستان میں 12 فیصد ہوچکی ہے جبکہ حکومت کی ناکام معاشی پالیسیوں اور روپے کی قدر میں کمی کی وجہ سے مہنگائی ہو رہی ہے،ملک کی آنے والی نسلوں کو کئی ہزار ارب کے قرضوں میں دھنسا دیا ہے، پارلیمنٹ سمیت ملک کےتمام ادارے تباہ ہو چکے ہیں،عمران خان نے ہٹلر دور کی پارلیمنٹ کی یاد تازہ کر دی ہے، ایم کیو ایم اور ق لیگ حکومت سے چمٹی رہی تو یہ عوام کا غیض و غضب کا نشانہ بنیں گے ،موجودہ حکومت کو ق لیگ اور ایم کیو ایم آکسیجن فراہم کر رہے ہیں، حکومت کی اتحادی جماعتوں کے قائدین سے کہوں گا کہ وہ اپنے رویوں اور سیاست پر غور کریں۔      برطانیہ میں 35 فیصد پاکستانی نسل پرستانہ رویے کا شکار    انہوں نے کہا کہ کوئی سیاسی جماعت اوورسیز کے کردار کی نفی نہیں کرتی،میرا بیٹا باہر پڑھ کر ملک کی خدمت کے لئے عوامی نمائندگی کے لئے آگے بڑھا،بیرون ملک مقیم پاکستانیوں کی پارلیمنٹ میں نمائندگی کے حق میں ہیں،پارلیمنٹ میں بیرون ملک مقیم پاکستانیوں کی نشستیں مختص کی جائیں، انٹر نیٹ ووٹنگ دنیا بھر میں ابھی تک تسلیم نہیں کی گئی۔  مزید :  علاقائی -پنجاب -نارووال -   