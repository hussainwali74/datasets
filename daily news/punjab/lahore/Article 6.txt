    لاہور(ڈیلی پاکستان آن لائن)چیئرمین پی ٹی آئی عمران خان کو پارٹی عہدے سے ہٹانے کی درخواست پررجسٹرا رآفس کا اعتراض ختم کر دیاگیا۔ نجی ٹی وی چینل دنیا نیوز کے مطابق عدالت نے رجسٹرار آفس کو درخواست پر نمبر لگانے کی ہدایت کردی ،عدالت نے فائل چیف جسٹس ہائیکورٹ کو ارسال کردی ،عدالت نے کیس کسی بھی بنچ میں سماعت کیلئے مقرر کرنے کی سفارش کردی،جسٹس عابد حسین نے درخواستوں پر سماعت کی ۔درخواست گزار کی جانب سے موقف اختیار کیا گیا تھاکہ عمران خان کو توشہ خانہ کیس میں نااہل قرار دیا گیا ہے لیکن وہ اس کے باوجود پارٹی کی سربراہی کررہے ہیں اور اہم فیصلے کررہے ہیں،درخواست گزار کاکہناہے کہ اسی بنیاد پر نوازشریف کو پارٹی عہدے سے ہٹا دیا گیاتھا،درخواست گزار نے استدعا کی ہے کہ عمران خان کو پارٹی عہدے سے ہٹانے کا حکم جاری کیا جائے۔       الیکشن سے پہلے 3 بنیادی اصول طے کر لیے جائیں،مشاہد حسین نے تجویز دیدی     مزید :  اہم خبریں -قومی -علاقائی -پنجاب -لاہور -   