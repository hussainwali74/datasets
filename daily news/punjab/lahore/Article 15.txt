     لاہور (لیڈی رپورٹر)رمضان المبارک کے دوسرے عشرے کا اختتام ہوتے ہی شہر بھر کے بازاروں کی رونقیں عروج پر پہنچ گئیں۔ خواتین، بچوں اور بوڑھوں نے بازاروں کا رخ کرلیا دوسری جانب مہنگائی نے بھی پنجے گاڑ لئے بچوں کے ریڈی میڈ سوٹ کی قیمتیں آسمان سے باتیں کرنے لگیں1000 روپے والا سوٹ2500 روپے میں دستیاب ہے۔عید پر استعمال ہونے والی دیگر اشیاء ضروریہ جن میں چوڑیاں آرٹیفیشل جیولری جوتے مہندی سب کی قیمتیں عام صارف کی قوت خرید سے باہر ہو گئی ہیں۔ عید پر پہننے والی خواتین کے لیے کانچ کی چوڑیوں کا سیٹ بھی جو کہ پہلے 100روپے سے لے کر 1 ہزار روپے تک میں دستیاب تھا اب 500 روپے سے سٹارٹ ہو رہا ہے اسی طرح کون مہندی جو کہ 50 روپے میں مل جاتی تھی اب100سے ڈیڑھ سو روپے میں مارکیٹ میں دستیاب ہے۔ خریداروں کا کہنا ہے کہ سال کے بعد عید آتی ہے بچے تو ضد کرتے  ہیں کیا کریں کہاں جائیں خریداری تو کرنی ہی ہے مہنگائی نے تو ہماری چیخیں نکلوا دی ہیں پہلے بچوں کے3 سوٹ خریدے تھے لیکن اب تو 1 کی بھی خریداری مشکل لگ رہی ہے۔ انہوں نے کہا کہ حکمرانوں نے اپنی سیاست کے چکر میں عوام کا جینا دوبھر کر دیا ہے۔ مہنگائی روز بروز بڑھتی جارہی ہے کسی کو بھی عوام کا خیال نہیں۔ انہوں نے کہا کہ  بچوں کی خریداری کرنا چاہتے ہیں لیکن اشیا ء کی قیمتیں دیکھ کر  پریشان ہوگئے ہیں۔ انہوں نے کہا کہ پچھلی حکومتیں تو سستے رمضان بازار اور عید بازار  لگانے کا اہتمام کرتی تھیں لیکن اس مرتبہ نا رمضان بازار لگے اور نہ ہی سستے بازار لگے ہیں۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی      مزید :  رپورٹر پاکستان  -علاقائی -پنجاب -لاہور -   