     شاہدرہ (ڈیلی پاکستان آن لائن) فیروزوالہ میں ڈاکوؤں اور شہریوں میں آمنے سامنے فائرنگ کے نتیجے میں 2 ڈاکو زخمی اور تیسرا فرار ہو گیا۔ زخمی ڈاکوؤں کو پولیس نے گرفتار کر لیا۔ نجی ٹی وی ایکسپریس نیوز کے مطابق شاہدرہ کے قریب فیروزوالہ میں ڈاکوؤں نے لوٹ مار کی کوشش کی تو شہریوں نے فائرنگ کر دی، ڈاکوؤں نے بھی فائرنگ شروع کر دی۔ دوبدو فائرنگ کے نتیجے میں 2 ڈاکو زخمی ہو گئے تاہم تیسرا موقع پا کر فرار ہو گیا۔ شہریوں نے زخمی ڈاکوؤں کو قابو کر لیا، پولیس پہنچی تو دونوں کو حراست میں لے لیا۔ پولیس نے ملزموں سے اسلحہ اور موبائل فون بھی برآمد کر لئے جبکہ شہریوں سے چھینی گئی رقم بھی قبضے میں لے لی۔       الیکشن سے پہلے 3 بنیادی اصول طے کر لیے جائیں،مشاہد حسین نے تجویز دیدی     مزید :  جرم و انصاف -علاقائی -پنجاب -لاہور -   