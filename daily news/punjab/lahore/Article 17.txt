    لاہور (این این آئی) رمضان المبارک کے تیسرے عشرے کے لیے آج  بعد نماز عصر لاکھوں فرزندان توحید اعتکاف میں بیٹھیں گے جس کے لئے مساجد میں انتظامات مکمل کر لیے گئے ہیں۔ اعتکاف عربی زبان کا لفظ ہے، جس کے معنی ٹھہر جانے یا خود کو روک لینے کے ہیں، اس طرح شریعت کی اصطلاح میں رمضان المبارک کے آخری عشرے میں عبادت کی غرض سے مسجد میں قیام کرنے کو اعتکاف کہتے ہیں۔ لاہور سمیت ملک کی لاکھوں مساجد میں لاکھوں مسلمان نماز عصر کے بعد اعتکاف میں بیٹھیں گے جب کہ کئی مساجد میں اعتکاف میں بیٹھنے والوں کے کوائف بھی جمع کئے گئے ہیں۔اعتکاف میں بیٹھنے والوں کے لئے بعض مساجد کی انتظامیہ اور مخیر حضرات کی جانب سے سحری اور افطاری فراہم کرنے کے خصوصی انتظامات بھی کئے جاتے ہیں جب کہ عام طور پر معتکفین کی سحر و افطاری کا ذمہ ان کے اہل خانہ کا ہوتا ہے۔آخری عشرے کی طاق راتوں میں مسلمان رات بھر اللہ کے حضور عبادت کرتے ہوئے اپنی حاجات و مناجات پیش کریں گے جب کہ معتکفین بھی خصوصی طور پر عبادت کا اہتمام کریں گے۔        جوڈیشل کمیشن کا اجلاس طلب،کن امور پر غور ہو گا ؟ جانیے    لاہور میں منہاج القرآن کاشہر اعتکاف ہزاروں معتکفین کے لئے تیار ہے، مرد جامع المنہاج ٹاؤن شپ میں اور خواتین منہاج گرلز کالج میں معتکف ہوں گی،چیئر مین سپریم کونسل منہاج القرآن ڈاکٹر حسن محی الدین قادری نے شہر اعتکاف کا دورہ کیا اور انتظامات کا جائزہ لینے کے ساتھ ہدایات دیں۔شیخ الاسلام ڈاکٹر محمد طاہرالقادری روزانہ نماز تراویح کے بعد خطاب کریں گے۔  مزید :  اہم خبریں -علاقائی -پنجاب -لاہور -   