    لاہور(ڈیلی پاکستان آن لائن)لاہور ہائیکورٹ عمران خان وزیرآباد حملہ کیس کی تحقیقات کیلئے جے آئی ٹی کی تشکیل کیخلاف درخواستوں پر سماعت کے دوران پی ٹی آئی رہنماﺅں کی عدم پیشی پربرہم ہو گئی۔ نجی ٹی وی چینل ایکسپریس نیوز کے مطابق لاہور ہائیکورٹ میں چیئرمین پی ٹی آئی عمران خان وزیرآباد حملہ کیس کی تحقیقات کیلئے جے آئی ٹی کی تشکیل کیخلاف درخواستوں پر سماعت ہوئی،عدالت میں ایڈووکیٹ جنرل پنجاب پیش ہوئے ، عدالت نے درخواست گزار پی ٹی آئی کے رہنماﺅں کی عدم پیشی پر اظہار برہمی کیا۔ عدالت نے استفسار کیا کہ درخواست گزار ڈاکٹر یاسمین راشد اور عمر فاروق کہا ںہیں؟یہ کیا طریقہ ہے درخواست گزار کے وکیل کو یہاں ہونا چاہئے تھا،ایسے تو لگتا ہے درخواست گزار اس کیس کا فیصلہ ہی نہیں ہونے دینا چاہتے ۔عدالت نے کیس کی سماعت 18 مئی تک ملتوی کردی۔       الیکشن سے پہلے 3 بنیادی اصول طے کر لیے جائیں،مشاہد حسین نے تجویز دیدی     مزید :  قومی -علاقائی -پنجاب -لاہور -   