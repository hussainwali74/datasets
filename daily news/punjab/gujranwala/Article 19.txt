    گوجرانوالہ (ویب ڈیسک) گوجرانوالہ میں  وزیر اعلیٰ پنجاب پرویز الہیٰ کے میڈیکل ٹیچنگ ہسپتال کے دورے کے موقع پر  پاکستان تحریک انصاف (پی ٹی آئی)  کے مقامی قائدین کو آنےکی اجازت نہیں دی گئی۔ نجی ٹی وی جیو نیوز کے مطابق پی ٹی آئی قیادت کو سکیورٹی سٹاف نے ہسپتال کے دروازے پر  ہی روک لیا، ہسپتال کے دروازے پر پی ٹی آئی رہنماؤں اور پولیس افسران میں تلخ کلامی ہوئی۔دھکم  پیل، پولیس اور  پی ٹی آئی رہنماؤں کے درمیان تلخ کلامی کی ویڈیو بھی سامنے آگئی ہے۔ ویڈیو میں سابق رکن قومی اسمبلی میاں طارق، چوہدری صدیق مہر، سٹی صدر عزیز لوند  نظر آرہے ہیں۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    اس حوالے سے پی ٹی آئی کے سابق ایم این اے میاں طارق نے کہا کہ پی ٹی آئی گوجرانوالہ کی قیادت سے بدسلوکی شرمناک ہے، وزیراعلیٰ پنجاب نے بھی ہماری شکایت کو نظر انداز  کر دیا، جو کچھ ہوا عمران خان سے ملاقات کر کے اس کی شکایت کریں گے۔  مزید :  علاقائی -پنجاب -گوجرانوالہ -   