    لاہور(ڈیلی  پاکستان آن لائن ) وزیر اعلیٰ پنجاب نے گوجرانوالہ کے شہریوں کیلئے بڑے تحفے کا اعلان کر دیا ، گوجرانوالہ کو لاہور سیالکوٹ موٹر وے سے لنک کیا جائے گا ۔   وزیراعلیٰ پنجاب چودھری پرویز الٰہی اورسابق وفاقی وزیر مونس الٰہی سے آج وزیراعلیٰ آفس میں گوجرانوالہ چیمبر آف کامرس اینڈ انڈسٹری کے وفد نے ملاقات کی۔ایم این اے حسین الٰہی بھی اس موقع پر موجود تھے۔وزیراعلیٰ چودھری پرویزالٰہی نے گوجرانوالہ کو لاہورسیالکوٹ موٹر وے سے لنک کرنے کا اعلان کیااور کہا کہ لاہور سیالکوٹ موٹر وے سے مواصلاتی رابطہ ہونے سے گوجرانوالہ کے شہریوں کو بے پناہ سہولت ملے گی۔صنعتکاروں کو اپنی پروڈکٹس دیگر شہروں تک لے جانے میں آسانی ہوگی۔      اسرائیلی فوج کی ظالمانہ کارروائیاں جاری، مزید 2 فلسطینی شہید    وزیر اعلیٰ نے کہا کہ  لاہورسیالکوٹ موٹروے کے ساتھ دیگرشہروں کو بھی لنک کیا جائے گا،لاہورسیالکوٹ موٹر وے کا منصوبہ سابقہ دور میں بنایا۔بدقسمتی سے مسلم لیگ (ن) کی حکومت نے اس منصوبے کو تبدیل کیا جس سے لاگت میں اضافہ ہوا اورکئی شہرموٹر وے سے لنک نہ ہوسکے۔ اس موقع پر گوجرانوالہ چیمبر آف کامرس اینڈ انڈسٹری کے وفد نے لاہور سیالکوٹ موٹر وے کے گوجوانوالہ لنک کے منصوبے کیلئے پنجاب حکومت کے ساتھ پارٹنر شپ کی پیشکش کی۔ وفد نے گفتگو کرتے ہوئے کہا کہ ہم اس منصوبے کیلئے پنجاب حکومت کے ساتھ مالی معاونت کیلئے تیار ہیں،لاہورسیالکوٹ موٹر وے کے ساتھ گوجرانوالہ کو لنک کرنے کے اعلان پر چودھری پرویزالٰہی کے شکرگزار ہیں۔      آئی ایم ایف نے رواں سال پاکستان میں بیروزگاری بڑھنے کا خدشہ ظاہر کردیا    وفد میں علی اشرف،گوجرانوالہ چیمبر آف کامرس اینڈ انڈسٹری کے صدر فیصل ایوب،سابق صدر عمر اشرف مغل،سابق صدرملک ظہیرالحق،شیخ عرفان سہیل،انور اسلم اوردیگر شامل تھے۔ارکان پنجاب اسمبلی خواجہ داؤد سلیمانی اور عمر فاروق بھی موجود تھے۔  مزید :  قومی -علاقائی -پنجاب -گوجرانوالہ -   