    گوجرانوالہ (ویب ڈیسک) انسداد دہشت گردی عدالت (اے ٹی سی) گوجرانوالہ نے چوہدری وجاہت کو آج ہی شامل تفتیش کرنے کا حکم دے دیا۔دوران سماعت تفتیشی آفیسر نے بتایا کہ چوہدری وجاہت اب تک شامل تفتیش نہیں ہوئے،چوہدری وجاہت حسین کے وکیل نے کہا کہ ہم تھانے گئے لیکن پولیس نے ہمیں شامل تفتیش نہیں کیا۔ روزنامہ جنگ کے مطابق سابق وزیرِ اعلیٰ پنجاب چوہدری پرویز الہٰی کے چچا زاد بھائی چوہدری وجاہت کے خلاف گجرات تھانہ ککرالی میں درج مقدمے کی اے ٹی سی میں سماعت ہوئی۔چوہدری وجاہت حسین اے ٹی سی گوجرانوالہ میں پیش ہوئے۔      لطیف آفریدی قتل کیس، انسداد دہشتگردی عدالت نے ملزم کی ضمانت منظور کرلی     عدالت نے حکم دیا کہ چوہدری وجاہت حسین کو آج ہی شامل تفتیش کیا جائے۔عدالت نے مقدمے کی مزید سماعت 27 مارچ تک ملتوی کر دی۔ واضح رہے کہ چوہدری وجاہت اور موسیٰ الہٰی کے خلاف ایف آئی آر جنوری میں درج کی گئی تھی، مقدمے میں سول اسپتال کوٹلہ ارب علی خان میں تقریب میں جھگڑے کا الزام ہے۔اے ٹی سی میں پیشی کے بعد چوہدری وجاہت حسین نے میڈیا سے گفتگو کرتے ہوئے کہا ہے کہ پی ٹی آئی قیادت اور کارکنوں کو ہراساں کیا جا رہا ہے، چوہدری وجاہت حسین کا کہنا ہے کہ آئندہ انتخابات میں عوام اس کا حساب کتاب کریں گے۔      5 ماہ سے ایک شخص اندر ہے، انکوائری مکمل کیوں نہیں ہوئی؟جسٹس قاضی فائز عیسیٰ تفتیشی افسر پر برہم      مزید :  علاقائی -پنجاب -گوجرانوالہ -   