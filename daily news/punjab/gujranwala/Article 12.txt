    گوجرانوالہ (ویب ڈیسک) کوٹ چٹھہ کے 2 کانسٹیبلز کو لاک اپ میں موجود ملزم کی ویڈیو سوشل میڈیا پلیٹ فارم پر پوسٹ کرنے پر ملازمت سے معطل کردیا گیا۔ دونوں کانسٹیبلز پر غفلت برتنے کا الزام عائد کیا گیا ہے۔ ڈان اخبار کی رپورٹ کے مطابق ڈسٹرکٹ پولیس افسر محمد راشد ہدایت نے ڈپٹی سپرنٹنڈنٹ آف پولیس (ڈی ایس پی) کو اس معاملے کی انکوائری کرنے کی ہدایت کی ہے۔ دوسری طرف ریجنل پولیس افسر نے جنوبی پنجاب میں عوام میں ہنی ٹریپ (خواتین کے ذریعے لبھانے) کا شکار بنا کر اغوا کرنے کے حوالے سے آگاہی مہم شروع کردی،عوامی مقامات پر آگاہی پھیلانے والے اعلانات میں کہا جارہا ہے کہ ’ہنی ٹریپ کا شکار مت بنیے، خواتین کی لبھانے والےآواز اور سستی چیزوں اور کاروں کی لالچ آپ کو اغواکاروں کے شکنجے میں پہنچا سکتی ہے‘۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    ریجنل پولیس افسر سجاد حسن خان کے احکامات پر پولیس نے علاقے کے لوگوں کو اس جھانسے کے بارے میں آگاہ کیا۔اعلانات میں یہ بھی کہا جارہا ہے کہ ’اپنے رشتہ داروں اور دوستوں کو بھی بتایے کہ اغوا کار انہیں پیار بھری کالز کر کے اور سوشل میڈیا پر قیمتی اشیا یا کاروں کی سستی قیمت پر فروخت کے اشتہار کے ذریعے اپنے شکنجے میں لا سکتے ہیں‘۔  مزید :  علاقائی -پنجاب -گوجرانوالہ -   