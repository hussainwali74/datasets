    گوجرانوالہ (ویب ڈیسک) گوجرانوالہ میں سفاک ملزم نے شادی سے انکار پر خاتون کی دونوں ٹانگیں کاٹ دیں، پولیس حکام نے بتایا کہ ملزم جاوید نے خاتون کو بہانے سے اپنے گھر بلایا اور ایک بار پھر اسے شادی کی پیشکش کی، جس پر خاتون نے انکار کردیا، تو ملزم نے مشتعل ہوکر تیز دھار آلے سے اس کی دونوں ٹانگیں کاٹ دیں۔ "سماء نیوز" کے مطابق مختارکالونی میں یہ دلخراش واقعہ پیش آیا،  سفاک ملزم واردات کے بعد فرار ہوگیا۔پولیس کے مطابق واقعے کا مقدمہ درج کرلیا گیا ہے،  خاتون نے پولیس کو 15 روز کے بعد اطلاع دی، جس کے بعد کارروائی کرتے ہوئے ایک ملزم کو گرفتار کرلیا گیا ہے لیکن مرکزی ملزم تاحال مفرور ہے۔      سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ     پولیس حکام کے مطابق خاتون نے بتایا کہ جاوید نامی شخص متاثرہ خاتون سے شادی کرنا چاہتا تھااور مسلسل اصرار کررہا تھا، تاہم خاتون اور اس کے گھر والے اس رشتے پر راضی نہیں تھے۔متاثرہ خاتون نے سیٹلائٹ ٹاؤن تھانے میں درخواست دائر کی ہے اور مرکزی ملزم جاوید کو نامزد کیا ، ملزم  کی گرفتاری کے لئے ٹیمیں تشکیل دے دی گئی ہیں۔  مزید :  علاقائی -پنجاب -گوجرانوالہ -   