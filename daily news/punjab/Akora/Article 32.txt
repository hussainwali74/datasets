    اوکاڑہ (ویب ڈیسک) اکبر روڈ نہر لوئر باری دو آب جھال میں میاں بیوی سیلفی بناتے ہوئے ڈوب گئے۔  نجی  ٹی وی ایکسپریس نیوز کے مطابق اوکاڑہ کے علاقے اکبر روڈ نہر لوئر باری دو آب جھال کے کنارے سیلفی بناتے ہوئے میاں بیوی ڈوب گئے، جس کے نتیجے میں بیوی جاں بحق اور میاں کو بچالیا گیا۔ مقامی افراد کا کہنا ہے کہ میاں بیوی نہر کے کنارے سیلفی بنا رہے تھے کہ پاؤں سلپ ہونے سے بیوی نہر میں گر گئی،  بیوی کو بچانے کےلئے شوہر نے بھی چھلانگ لگا دی۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     ریسکیو ذرائع نے بتایا کہ واقعے کی اطلاع ملتے ہی ریسکیو 1122 کی ایمبولینس اور ریسکیو وہیکل فوری جائے حادثہ پر پہنچ گئیں، ریسکیو ٹیم نے زندہ نکالے جانے والے شخص کو ابتدائی طبی امداد فراہم کی، جب کہ ڈوبنے والی خاتون کی تلاش کے لیے کشتی اور پلنجر کی مدد سے سرچ آپریشن شروع کر دیا گیا، تاہم خاتون جانبر نہ ہوسکی۔  مزید :  علاقائی -پنجاب -اوکاڑہ -   