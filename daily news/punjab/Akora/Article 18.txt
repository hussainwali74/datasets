    لاہور  (ڈیلی پاکستان آن لائن) میاں نوازشریف نے  آزاد رکن پنجاب اسمبلی جگنو محسن کو ٹیلی فون کیا اور معاملات طے پانے کے بعد جگنو محسن نے باضابطہ طورپر پارٹی میں شمولیت کا اعلان کردیا، انہوں نے یہ اعلان حمزہ شہباز شریف کے ہمراہ پریس کانفرنس کرتے ہوئے کیا، حمزہ شہباز نے انہیں پارٹی میں خوش آمدید کہتے ہوئے شکریہ ادا کیا۔  جگنو محسن کا کہناتھاکہ میں حمزہ شہباز اور ان کے بڑوں کی شکرگزار ہوں جنہوں نے ہمیشہ عزت دی، اس فیملی سے  تعلق ہمارا بہت پرانا ہے ، میں آزاد حیثیت میں الیکشن لڑی اور اللہ تعالیٰ نے کامیابی سے نوازا، عطاء تارڑ سے رابطے میں رہیں اور میں نے بتایا کہ حکمران جماعت  میں شمولیت اختیار نہیں کرنا چاہتی ، حلقے کے لوگوں کے کام کرنے ہیں اور تجویز دی گئی کہ آزاد حیثیت برقرار رکھیں، وقت آنے پر آپ سے بات کی جائے گی اور جب پچھلے سال اپوزیشن کے استعفوں کی بات کی گئی تو میں نے نواز شریف کو کہا کہ میرا استعفیٰ حاضر ہے ، جب کہیں گے تو استعفیٰ سپیکر کی میز پر ہوگا۔       جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     اس سے قبل  مسلم لیگ (ن)  کے قائد میاں نوازشریف نے گزشتہ روز اوکاڑہ کے حلقہ پی پی184سے آزاد رکن پنجاب اسمبلی جگنو محسن سے ٹیلی فون پر تفصیلی بات کی جس کے دوران ملک کے سیاسی حالات بالخصوص پنجاب کی اگلی سیاست کے حوالے سے گفتگو ہوئی۔میاں نوازشریف نے جگنو محسن کی پی ڈی ایم کے مہنگائی مکاؤ لانگ مارچ میں کارکردگی کو سراہا،میاں نوازشریف نے خواہش کا اظہار کیا کہ جگنو محسن آج پارٹی میں باقاعدہ شامل ہو جائیں،جس پر جگنو محسن نے کہا کہ میاں صاحب آپ اب میرے سیاسی قائد اور لیڈر ہیں۔      سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ      مزید :  علاقائی -پنجاب -اوکاڑہ -اہم خبریں -لاہور -   