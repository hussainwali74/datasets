    اوکاڑہ (مانیٹرنگ ڈیسک) دیپالپور میں سکول ٹیچر اور سیکیورٹی گارڈ نے نابینا طالبہ کو اجتماعی زیادتی کا نشانہ بنا ڈالا۔ نیوز ویب سائٹ’پروپاکستانی‘ کے مطابق یہ گھناﺅنی واردات دیپالپور سٹی پولیس سٹیشن کی حدود میں ہوئی۔ متاثرہ 16سالہ طالبہ کے والد نے بتایا کہ ملزمان نے لڑکی کو اجتماعی زیادتی کا نشانہ بنانے کے بعد کسی کو بتانے کی صورت میں سنگین نتائج کی دھمکیاں دیں۔ پولیس نے لڑکی کے والد کی مدعیت میں ایف آئی آر درج کرکے تفتیش شروع کر دی ہے۔ گزشتہ ماہ اسی طرح کے ایک شرمناک واقعے میں کراچی کے علاقے کلفٹن میں 2ملزمان نے 10سالہ بچی کو بربریت کا نشانہ بناڈالا تھا۔ یہ لڑکی سیلاب متاثرہ خاندان کی تھی جو سیلاب کی وجہ سے شکار پور سے کراچی منتقل ہوا تھا۔ ملزمان نے بچی کو ایک شاپنگ مال کے قریب سے اغواءکیا اور اجتماعی زیادتی کا نشانہ بنانے کے بعد اسی جگہ واپس چھوڑ کر فرار ہو گئے تھے۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی      مزید :  علاقائی -پنجاب -اوکاڑہ -   