    اوکاڑہ(ویب ڈیسک) نواحی گاؤں 7 ون آر میں نجی سکول کے پرنسپل نے مبینہ طور پر طالبہ کو نشہ آور چیز کھلا کر زیادتی کا نشانہ بنا ڈالا جبکہ ویڈیو بھی وائرل کردی۔ دنیا نیوز کے مطابق  دسویں کلاس کی طالبہ کی والدہ (ب) نے مقامی تھانے میں مقدمہ درج کرواتے ہوئے موقف اختیار کیا کہ نجی سکول کا پرنسپل ناصر علی اس کی دسویں کلاس کی لڑکی (ن) سے 8 ماہ تک زیادتی کرتا رہا ، ملزم نے ایک روز نشہ آور چیز پلا کر پہلے اس کی بیٹی کے ساتھ زبردستی زیادتی کی اور ساتھ ہی اس کی برہنہ ویڈیواور تصاویر بنا لی اور پھر بعد میں ان ویڈیوز اور تصاویر کی بنا پر اسے بلیک میل کرتے ہوئے مسلسل 8 ماہ تک زیادتی کا نشانہ بناتا رہا ۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     ایف آئی آر کے متن کے مطابق تنگ آ کر لڑکی نے سارا واقعہ اپنی ماں کو بتا دیا جس کے بعد ملزم نے برہنہ ویڈیوز اور تصاویر سوشل میڈیا اور گاؤں کے مختلف واٹس ایپ گروپس میں شئیر کر دیں، ملزم کے خلاف مقامی تھانے میں زیادتی اور ایف آئی اے سائبر کرائم ونگ لاہور میں مقدمات درج تھے جس پر ایف آئی اے لاہور سائبر ونگ نے کارروائی کرتے ہوئے ملزم کو گرفتار کر لیا ہے ۔   مزید :  علاقائی -پنجاب -اوکاڑہ -   