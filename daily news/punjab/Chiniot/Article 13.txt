    چنیوٹ(آئی این پی) چنیوٹ کے تھانہ محمد والا کے علاقہ بڑانہ میں جعلی پیر شماں پاولی کا لڑکی پر بہیمانہ تشدد،حالت تشویش ناک ہونے پر ہسپتال متنقل کردیا گیا۔ تفصیلات کے مطابق تھانہ محمد والا کا رہائشی شماں پاولی جو کہ پیری مریدی کرتا ہے اور دم وغیرہ کے ذریعہ لوگوں کے علاج کرتا ہے اور جن نکالنے کا ڈھونگ بھی رچاتا ہے اس ڈھونگی کی اسی طرح کی خبریں سن کر گزشتہ روز مسمات رابعہ بصری کو کچھ تکلیف ہوئی تو اسے دم کروانے کے لئے شماں پاولی کے پاس لے جایا گیا۔ جہاں اسنے جن نکالنے کے بہانے 20 سالہ لڑکی رابعہ بصری کو مار مارکر بے ہوش کر دیا۔بچی کو تشویشناک حالت میں ٹی ایچ کیو ہسپتال لالیاں منتقل کیا گیا۔جہاں طبی امداد دینے کے بعد انتہائی تشویشناک حالت میں ڈی ایچ کیو ہسپتال سرگودھا منتقل کر دیا گیا۔ذرائع کے مطابق جعلی پیر کا یہی گھناونا کاروبار ہے اور بڑانہ میں پیری مریدی کرتا ہے۔تھانہ پولیس نے جعلی پیر شماں پاولی کو گرفتار کر لیا ہے۔      ثالثوں نے آصف زرداری کی اہم ترین  مذاکرات کی پیشکش کا خیرمقدم کردیا     مزید :  علاقائی -پنجاب -چنیوٹ -   