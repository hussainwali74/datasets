    چنیوٹ (ویب ڈیسک)چناب نگر میں انسانیت سوز واقعہ ،سیب چرانے کے الزام پر دکاندار نے معصوم بچی کو جانوروں کی طرح رسی سے باندھ دیا۔ روزنامہ خبریں کے مطابق تھانہ چناب نگر کے علاقہ میں سی ب اٹھانے کے الزام میں 7 سالہ بچی کو گلے میں رسی ڈال کر ریڑھی کے ساتھ باندھ دیا، ننھی مہرین کو ریڑھی بان نے جانوروں کی طرح باندھے رکھا، معصوم بچی روتی چلاتی رہی مگر سنگدل دکاندار نے ایک نہ سنی جبکہ انسانیت سوز واقعہ کی فوٹیج منظر عام پر آتے ہی پولیس بھی حرکت میں آگئی، ننھی مہرین کا کہنا تھا کہ مجھے رسی سے باندھ کر کہا تم نے چوری کی ہے اور مجھ پر تشدد بھی کیا جبکہ ڈی ایس پی چناب نگر کے مطابق ملزم کو گرفتار کرلیا گیا ہے، قانون کے مطابق کارروائی عمل میں لائی جارہی ہے۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان      مزید :  علاقائی -پنجاب -چنیوٹ -   