    لودھراں (ڈیلی پاکستان آن لائن) عامر لیاقت حسین مرحوم  کی تیسری اہلیہ دانیہ شاہ (دانیہ ملک) کو گرفتار کرلیا گیا۔ انہیں وفاقی تحقیقاتی ایجنسی (ایف آئی اے) کے سائبر کرائم ونگ نے گرفتار کیا ہے۔  دانیہ پر الزام ہے کہ انہوں نے اپنے مرحوم شوہر کی نازیبا ویڈیوز لیک کی تھیں۔  ذرائع کے مطابق ایف آئی اے کی ٹیم نے  پولیس کی بھاری نفری کے ہمراہ  لودھراں کے نواحی گاؤں  ڈانوراں میں دانیہ شاہ کے گھر چھاپہ مارا اور انہیں گرفتار کرلیا۔  خیال رہے کہ عامر لیاقت حسین رواں برس 9 جون کو انتقال کرگئے تھے۔ انہوں نے جنوری میں دانیہ ملک سے تیسری شادی کی تھی تاہم جلد ہی  دونوں میں علیحدگی ہوگئی تھی۔ دانیہ شاہ نے بہاولپور کی عدالت میں خلع کی درخواست دائر کر رکھی تھی کہ اسی دوران عامر لیاقت کی بیڈ روم کی کچھ نازیبا ویڈیوز سوشل میڈیا پر وائرل ہوئیں جن کے حوالے سے عامر لیاقت انتہائی صدمے کی کیفیت میں تھے، انہوں نے ان ویڈیوز پر روتے ہوئے ویڈیو بیان بھی جاری کیا تھا۔      سقراط زہر پی کر نہ مرتا تو فلسفیانہ فکر مر جاتی،اوراگر گلیلیو اپنی ہوشیاری سے بچ نہ جاتا تو سائنسی ترقی رک جاتی     مزید :  Breaking News -اہم خبریں -علاقائی -پنجاب -لودھراں -   