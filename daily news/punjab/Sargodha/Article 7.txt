    سرگودھا(مانیٹرنگ ڈیسک) سرگودھا میں میں ایک پارک کی ملکیت کے تنازع پر پولیس اور شہری آمنے سامنے آ گئے۔ نیوز ویب سائٹ’پروپاکستانی‘ کے مطابق پولیس کا دعویٰ ہے کہ یہ پارک محکمہ پولیس کی ملکیت ہے، تاہم شہریوں نے قبضے کی کوشش پر پولیس اہلکاروں کا سامنا کیا، جس سے دونوں میں تصادم ہو گیا اور اہلکاروں نے شہریوں کو بہیمانہ تشدد کا نشانہ بناڈالا۔ یہ پارک سرگودھا کے علاقے فرید کوٹ میں واقع ہے جس کا نام ’علی پارک‘ ہے۔ یہ پارکس اینڈ ہارٹیکلچر اتھارٹی نے بنایا تھا اور اب تک اس کی تعمیرومرمت اور خوبصورتی پر اڑھائی کروڑ روپے خرچ کر چکی ہے۔پنجاب پولیس کا دعویٰ ہے کہ یہ زمین محکمے کی ملکیت ہے، جس پر تین منزلہ ماڈل پولیس سٹیشن تعمیر ہونا تھا۔ چنانچہ پولیس کی طرف سے پارک پر قبضے کے لیے بھاری نفری بھیجی گئی۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     دوسری طرف تحریک انصاف کے رہنما محمد اقبال نے پولیس اہلکاروں کو قبضے سے روکنے کے لیے لوگوں کو اکٹھا کر لیا۔ پولیس والوں نے مزید نفری طلب کر لی اور جمع ہونے والے شہریوں پر لاٹھی چارج شروع کر دیا، جس کے نتیجے میں وہ منتشر ہو گئے۔ لوگوں کے ہٹنے کے بعد پولیس اہلکاروں نے بلڈوزر چلا کر پارک کی تعمیرات مسمار کر دیں۔  مزید :  علاقائی -پنجاب -سرگودھا -   