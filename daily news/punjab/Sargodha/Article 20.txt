    سرگودھا (ویب ڈیسک) سرگودھا کے نواح میں 8 مسلح  افراد  نے  2  وکلا کو اغوا کرلیا۔ جیو نیوز کے مطابق نامعلوم افراد نے احسان اللہ نٹھر ایڈووکیٹ اور مظہر عباس ایڈووکیٹ نامی 2 وکلا کو اغواکیا جس کا مقدمہ تھانہ لکسیاں میں مغوی وکلا کے چچا زاد بھائی شہباز نٹھر ایڈووکیٹ کی مدعیت میں درج کیا گیا ہے۔ڈسٹرکٹ بار ایسوسی ایشن کے رکن محمد شہباز نٹھر ایڈووکیٹ نے مقدمہ درج کراتے ہوئے بتایا کہ 14 جون  کو  اس کے  2  چچا زاد بھائیوں احسان اللہ نٹھر ایڈووکیٹ اور مظہر عباس نٹھر ایڈووکیٹ کو مسلح افراد نے اس وقت اغواکرلیا جب وہ اپنی اراضی جان محمد والا سے واپس آرہے تھے۔      برطانیہ میں 35 فیصد پاکستانی نسل پرستانہ رویے کا شکار    ایف آئی آر کے مطابق نقاب پوش مسلح افراد دونوں وکلا کو اغوا کرکے موٹروے لاہور سائیڈ کی طرف لے گئے جس میں اس خدشے کا اظہار کیا گیا ہے کہیں ملزمان وکلا کو قتل نہ  کردیں ۔  آر پی او عمران محمود نے واقعہ کا نوٹس لیتے ہوئے وکلاکی فوری بازیابی کا حکم دیا ہے۔  مزید :  علاقائی -پنجاب -سرگودھا -   