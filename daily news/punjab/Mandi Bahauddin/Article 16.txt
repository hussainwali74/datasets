    منڈی بہاؤالدین (ڈیلی پاکستان آن لائن) کورونا وائرس کی پہلی لہر کے دوران ناداستہ طور پر کورونا کی سب سے زیادہ آگاہی پھیلانے والے ندیم افضل چن کے والد کورونا میں مبتلا ہوگئے۔ وزیر اعظم ہاؤس کے ترجمان ندیم افضل چن نے ٹوئٹر پر اپنے پیغام میں بتایا کہ ان کے والد کے کورونا ٹیسٹ کا نتیجہ مثبت آیا ہے۔ ندیم افضل چن کے والد حاجی محمد افضل چن ماضی میں صوبائی وزیر بھی رہ چکے ہیں۔ خیال رہے کہ کورونا وائرس کی پہلی لہر کے دوران ندیم افضل چن کی ایک آڈیو وائرل ہوئی تھی جس میں وہ اپنے اسسٹنٹ ’مختیارے‘ کو گھر میں رہنے کی تلقین کر رہے تھے۔ ان کی یہ سادہ انداز میں کی گئی تلقین لوگوں کو اتنی پسند آئی کہ طویل عرصہ تک ندیم افضل چن کا سٹائل زیر بحث رہا۔ آج بھی پاکستان میں کسی بات کی سنگینی کو ظاہر کرنے کیلئے ’ مختیاریا ، گل ودھ گئی اے‘ (مختیاریا، بات بڑھ گئی ہے) کا جملہ عام استعمال ہوتا ہے۔      مظفر آباد اورگردونواح میں زلزلے کے شدیدجھٹکے      یہاں یہ بھی واضح رہے کہ ندیم افضل چن نے جس مختیارے کو گھر میں رہنے اور کورونا کی احتیاطی تدابیر اختیار کرنے کی تلقین کی تھی وہ بھی کورونا کی پہلی لہر کے دوران کورونا کا شکار ہوگیا تھا۔  میرے والد صاحب کا covid ٹیسٹ پازیٹو آیا ھے ۔دعا کریں ۔پروردگار آپنے حبیب کے صدقے صحت دے۔ pic.twitter.com/sXNyMMM5nI — Nadeem Afzal Chan (@NadeemAfzalChan) December 11, 2020         سینئر وزیر خواجہ فاروق قائم مقام وزیراعظم آزادکشمیر مقرر     مزید :  قومی -علاقائی -پنجاب -منڈی بہائو الدین -کورونا وائرس -   