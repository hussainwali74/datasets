    منڈی بہائوالدین (ویب ڈیسک) ڈاکٹروں کی بے حسی‘ ڈسٹرکٹ ہیڈ کوارٹر ہسپتال میں زندہ شخص کو طبی امداد دینے کے بعد مردہ خانے منتقل کر دیا گیا۔ چار گھنٹے بعد میڈیا کی نشاندہی پر پولیس اور ہسپتال عملہ نے مردہ خانے سے زندہ شخص کو نکال کر دوبارہ ایمرجنسی منتقل کردیا۔ ڈپٹی کمشنر مہتاب وسیم نے تحقیقات کا حکم دے دیا۔ روزنامہ نوائے وقت کے مطابق ریسکیو 1122 نے دن ایک بجے ڈسٹرکٹ ہیڈکوارٹر ہسپتال میں ایک شخص علی رضا کو بے ہوشی کی حالت میں منتقل کیا۔ ڈاکٹر نے اسے ابتدائی طبی امداد دینے کے بعد سڑیچر پر وارڈز میں منتقل کرنے کاکہا تاہم اسے تشویشناک حالت میں مردہ خانے منتقل کر دیا گیا۔ میڈیا کو چار گھنٹے بعد اطلاع ملی۔ جس پر پولیس کے ہمراہ مردہ خانے سے زندہ شخص جو اپنا نام علی رضا ساکن چکوال بتاتا ہے کو نکلوا کر ایمرجنسی منتقل کر دیا گیا۔ واقعہ کی اطلاع ملتے ہی ڈپٹی کمشنر مہتاب وسیم نے نوٹس لے لیا اور تین رکنی تحقیقاتی کمیٹی تشکیل دے دی جو 24 گھنٹے میں رپورٹ پیش کرے گی۔ سی او ہیلتھ نے بتایا کہ یہ شخص منشیات کا عادی ہے۔ ساتھ اٹینڈنٹ نہیں تھا، معلوم نہیں یہ کیسے مردہ خانے پہنچ گیا۔      آئی ایم ایف نے رواں سال پاکستان میں بیروزگاری بڑھنے کا خدشہ ظاہر کردیا     مزید :  علاقائی -پنجاب -منڈی بہائو الدین -   