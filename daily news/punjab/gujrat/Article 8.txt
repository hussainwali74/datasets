    لالہ موسیٰ(ڈیلی پاکستان آن لائن)مشیر امور کشمیر قمر زمان کائرہ نے کہاہے کہ یہ بات درست ہے ہمارے دور میں مہنگائی بڑھ گئی ، دیکھنا ہو گا اس مہنگائی کا ذمہ دار کون ہے۔ نجی ٹی وی چینل دنیا نیوز کے مطابق تقریب سے خطاب کرتے ہوئے قمر زمان کائرہ نے کہاکہ عمران خان کے دور میں مہنگائی عروج پر تھی،آئی ایم ایف معاہدے کی وجہ سے قیمتوں میں اضافہ کرنا پڑا،عمران خان نے آئی ایم ایف سے معاہدے کی خلاف ورزی کی ۔انہوں نے کہاکہ عمران خان سے حکومت واپس نہ لیتے تو ملک کو ناقابل تلافی نقصان ہوتا، ان کا کہناتھا کہ عمران خان نے ملک کو عالمی سطح پر تنہا کیا، عمران خان کی وجہ سے پاکستان کے دوست ممالک ناراض ہوئے۔      لطیف آفریدی قتل کیس، انسداد دہشتگردی عدالت نے ملزم کی ضمانت منظور کرلی     مشیر امور کشمیر نے کہاکہ چین نے ہر مشکل گھڑی میں پاکستان کا ساتھ دیا، عمران خان نے اپنے دور میں سی پیک منصوبے کو زیرالتوا رکھا، عمران خان سیاست میں جھوٹ، گال اور بدتمیزی کاکلچرلے کر آئے، عمران خان اداروں کیخلاف باتیں کر رہے ہیں۔  مزید :  علاقائی -پنجاب -گجرات -   