    گجرات (ڈیلی پاکستان آن لائن) پولیس نے سابق وزیراعلیٰ پنجاب چودھری پرویز الہٰی کے گھر پر چھاپہ مارا، پولیس کی درجنوں گاڑیوں اور سینکڑوں پولیس اہلکاروں نے رہائش گاہ کا محاصرہ بھی کئے رکھا۔ نجی ٹی وی چینل" دنیا نیوز" کے مطابق پنجاب پولیس کی بھاری نفری نے گجرات میں چودھری پرویز الہٰی کی رہائش گاہ کو گھیرے میں لے لیا تاہم کسی کو حراست میں نہیں لیا گیا۔ اطلاعات کے مطابق چودھری پرویز الہٰی اور مونس الہٰی وہاں موجود نہیں تھے، پولیس کی جانب سے نہیں بتایا گیا کہ پولیس نے چھاپہ کیوں مارا۔ واضح رہے کہ چند روز قبل اسلام آباد پولیس نے چودھری پرویز الہٰی کے ملازمین کو شراب کی بوتلیں لے جاتے ہوئے گرفتار کیا تھا جس کا مقدمہ تھانہ سیکرٹریٹ میں درج کروایا گیا تھا۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  اہم خبریں -قومی -علاقائی -پنجاب -گجرات -   