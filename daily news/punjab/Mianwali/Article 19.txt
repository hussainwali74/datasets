    میانوالی (ڈیلی پاکستان آن لائن) ڈسٹرکٹ ہیڈ کوارٹرز ہسپتال میانوالی میں ڈاکٹرز کی مبینہ غفلت کے باعث 15 سالہ لڑکی جاں بحق ہو گئی ۔ الطاف حسین سکنہ بن حافظ جی کے رہائشی کے مطابق وہ اپنی 15سالہ لڑکی  کو صبح ہسپتال لائے مگر ڈاکٹرز نے موقع پر چیک  نہیں کیا، ڈاکٹرز کے پاس متعدد بار گئے اور بتایا کہ ہماری بیٹی کی حالت نازک ہے اسے آکسیجن لگی ہوئی ہے مگر کسی ڈاکٹر نے اٹھنے کی زحمت بھی نہ کی، اور بروقت علاج نہ ہونے کی وجہ سے ہماری بچی جاں بحق ہو گئی ۔ ورثاء نے لڑکی کی لاش ڈی ایچ کیو میانوالی روڈ پر رکھ کر احتجاج کیا جس کے باعث ٹریفک کی روانی بری طرح متاثر ہو گئی ۔  ایم ایس ڈی ایچ کیو میانوالی ڈاکٹر امیر احمد خان موقع پر پہنچے اور لواحقین کو غفلت برتنے والوں کے خلاف محکمانہ انکوائری شروع کر کےانصاف کی یقین دہانی کرائی ۔      پاکستان میں عید کس تاریخ کو ہوگی ؟ ماہر فلکیات نے پیشگوئی کر دی     ایم ایس کی جانب سے یقین دہانی کے بعد ورثا نے روڈ کو ٹریفک کیلئے کھول دیا ۔  مزید :  قومی -جرم و انصاف -علاقائی -پنجاب -میانوالی -   