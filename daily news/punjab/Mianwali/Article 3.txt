    میانوالی (ویب ڈیسک) نواحی علاقہ شادیہ میں بااثر زمیندار کے ہاتھوں تشدد کے بعد ایک سال تک غائب رہنے والے نابالغ  بچے کے ساتھ پولیس رویہ پر سماجی کارکن پھٹ پڑے،ڈی ایس پی سرکل موسیٰ خیل اور ایس ایچ او تھانہ واں بھچراں نے بچے کو ڈی ایس پی آفس میں زمین پر بٹھا کر بچے کی تفتیش کے نام پر تذلیل کرتے رہے جبکہ افسران خود کرسیوں پر بیٹھے رہے ۔ تفصیل کے مطابق 13 سالہ بچہ محمد طاہر ولد محمد اشرف جسے مبینہ طور پر علاقے کے زمیندار نے موبائل چوری کے شبہ میں تشدد کا نشانہ بنایا تھا، پراسرار طور پر تقریباً ایک سال پہلے غائب ہوگیا تھا۔  گزشتہ چند دن سے سوشل میڈیا اور مقامی اخبارات میں اس کی خبر شائع ہونے کے بعد کراچی سے برآمد کرنے کا دعویٰ کردیا گیا۔ محمد طاہر گزشتہ دنوں میانوالی پہنچا جسے  ڈی ایس پی سرکل موسیٰ خیل آفس لایا گیا، معصوم بچے کو افسران نے لان میں زمین پر بٹھا دیا اور تفتیش شروع کردی ۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی             پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    سماجی کارکن ربنواز خان ہاتھی خیل جب ڈی ایس پی آفس پہنچے تو یہ منظر دیکھا تو انہوں نے شدید احتجاج کیا اور متعلقہ افسران کو کھری کھری سنادیں جس کی ویڈیو بھی سامنے آگئی ۔ پولیس افسران اپنی غلطی ماننے کی بجائے ان کیساتھ بھی الجھتے رہے ۔  ربنواز خان نے کہا کہ  پولیس کو اپنا رویہ بدلنا ہوگا, ڈکیتی کے ملزم کو بھی میں نے کرسی پر بیٹھے دیکھا ہے لیکن اس بچے کو تضحیک کا نشانہ بنایاگیا، بچہ ملزم نہیں جسے اپنی مدد آپ کے تحت ڈھونڈا گیا، میں ڈی پی او اور آئی جی سے بھی بات کروں گا ۔ان کا کہنا تھاکہ باپ کی اتنی جرات نہیں کہ وہ پولیس افسران کے سامنے بات کرسکیں، ایک غریب کے بچے کو ٹھنڈی جگہ پر نیچے بٹھارکھا ہے ، پولیس افسران کوئی وجہ تو بتائیں کہ وہ خود کرسیوں پر براجمان ہیں لیکن لان میں نیچے بچے کو بٹھا رکھا ہے ۔        اعتزاز احسن نے وکلاء اور عوام کو سپریم کورٹ کے باہر پہنچنے کی کال دے دی         مزید :  علاقائی -پنجاب -میانوالی -   