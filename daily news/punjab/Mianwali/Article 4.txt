    میانوالی(مانیٹرنگ ڈیسک) یونیورسٹی آف میانوالی کے وائس چانسلر کو صفائی کے عملے کے ساتھ ہتک آمیز سلوک مہنگا پڑ گیا۔ وزیراعظم کے شعبہ تژویراتی اصلاحات کے سربراہ سلمان صوفی نے نوٹس لے لیا۔نیوز ویب سائٹ’پروپاکستانی‘ کے مطابق ایک ویڈیو گزشتہ دنوں سوشل میڈیا پر وائرل ہوئی جس میں وائس چانسلر پروفیسر ڈاکٹر اسلام اللہ خان کو ایک سویپر کے ساتھ ہتک آمیز سلوک کرتے دیکھا گیا۔ پروفیسر اسلام اللہ کیمپس میں ایک جگہ کوڑا کرکٹ پڑا دیکھ کر سیخ پا ہو جاتے ہیں اور صفائی عملے کو بلا کر انتہائی سخت الفاظ سے ان کی سرزنش کرتے ہیں اور ایک شخص سے کہتے ہیں کہ وہ اس کے ذمہ دار سویپر کو پکڑ کر اس کا منہ کوڑے میں ڈالے۔ وہ آدمی آگے بڑھتا ہے اور سویپر کو گردن سے پکڑ کر ایک ٹرالی میں پڑے ہوئے کوڑے میں اس کا منہ ڈال دیتا ہے۔      بہت سی جگہوں پر ذاتی حاضری ضروری ہے،کیا ویڈیو لنک حاضری کے ذریعے مقصدپورا ہو سکتا ہے؟اسلام آباد ہائیکورٹ کے عمران خان کی ویڈیو لنک کے ذریعے پیشی کی درخواست پر ریمارکس    رپورٹ کے مطابق عملے کے لوگ اور درجنوں طلباءو طالبات یہ منظر دیکھ رہے ہوتے ہیں۔ سلمان صوفی نے اس ویڈیو کو اپنے ٹوئٹر اکاﺅنٹ پر شیئر کیا اور لکھا کہ وائس چانسلر کے خلاف ہائر ایجوکیشن کمیشن ضابطے کی کارروائی کرے گا۔  مزید :  علاقائی -اسلام آباد -پنجاب -میانوالی -   