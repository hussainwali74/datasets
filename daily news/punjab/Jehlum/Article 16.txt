     جہلم (ڈیلی پاکستان آن لائن )جہلم کے صدر تھانے کی حدود میں حاملہ خاتون کو 5 افراد نے مبینہ طور پر اجتماعی زیادتی کا نشانہ بنا ڈالا۔ نجی ٹی وی "ڈان نیوز"کے مطابق پنجاب کے شہر جہلم کے علاقے صدر میں ملزمان خاتون کے گھر میں گھسے، ملزمان نے خاتون کے شوہر پر تشدد کیا اور اسے رسی سے باندھنے کے بعد خاتون کو اجتماعی ریپ کا نشانہ بنایا۔ پولیس حکام کے مطابق خاتون کا طبی معائنہ کرایا گیا ہے اور اس کے خون کے نمونے فرانزک ٹیسٹ کے لیے لاہور بھجوا دیے گئے ہیں جب کہ پولیس نے متاثرہ خاتون کے شوہر کی شکایت پر مقدمہ درج کر لیا ہے۔       کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    انسپکٹر جنرل پنجاب پولیس راؤ سردار علی خان نے واقعے کا فوری نوٹس لیتے ہوئے راولپنڈی کے ریجنل پولیس افسر سے رپورٹ طلب کر لی ہے۔پولیس نے مقدمے کے 3ملزمان کو گرفتار کرلیا ہے جب کہ گرفتار ہونے والوں میں مرکزی ملزم بھی شامل ہے ۔ ڈسٹرکٹ پولیس افسر کامران ممتاز نے بتایا کہ ایک خصوصی ٹیم تشکیل دی گئی ہے جو فرار ہونے والے دیگر ملزمان کی گرفتاری کے لیے چھاپے مار رہی ہے۔  مزید :  قومی -علاقائی -پنجاب -جہلم -   