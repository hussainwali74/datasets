    ملتان (ڈیلی پاکستان آن لائن)ڈپٹی ڈائریکٹر فوڈ آصف رضا ،ڈسٹرکٹ فوڈ کنٹرولر عمیر صغیر کے  سستے آٹے کی بلا تعطل فراہمی  یقینی بنانے کیلئے چھاپےجاری، سرکاری کوٹے کی خورد برد میں ملوث فلور ملز کا کوٹہ معطل کرتے ہوئے ایک ماہ کیلئے بند کرنے کا الٹی میٹم دے دیا ہے , دوسری جانب سرکاری آٹا خرید کر ہوٹلوں کو سپلائی کرنے والا مافیا بھی پکڑ لیا ۔  تفصیلات کے مطابق محکمہ فوڈ نے آٹے کی بلیک مارکیٹنگ روکنے کیلئے منفرد اقدام اٹھا لیا ہے ، جس کے تحت سیل پوائنٹس سے آٹا خریدنے والوں کے ہاتھوں پر خصوصی مارکنگ کرنے کا آغاز کیا گیا ہے، خصوصی سیاہی سے مارکنگ کے بعد بوگس خریداروں کی حوصلہ شکنی ہوگی،      ایڈیشنل سیشن جج خالد سعید وٹو کی والدہ انتقال کر گئیں    مختلف پوائنٹس سے آٹا خرید کر ہوٹلوں کو سپلائی کرنے والا مافیا بھی پکڑا گیا ہے ، سرغنہ ملزم محمد عارف کو چوک کمہار نوالہ پوائنٹ سے آٹے سمیت گرفتار کر لیا گیا ہے ،ڈپٹی ڈائریکٹر فوڈ آصف رضا کا کہنا ہے کہ کرپشن میں ملوث فوڈ عملے کے خلاف بھی ایکشن لیا جائے گا ،سرکاری آٹے کی بلاتعطل فراہمی کیلئے سخت مانیٹرنگ کا آغاز کردیا گیا ہے ۔  مزید :  علاقائی -پنجاب -ملتان -   