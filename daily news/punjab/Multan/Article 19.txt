    ملتان (ویب ڈیسک) سابق  پاکستانی کرکٹر یاسر حمید نے انگلینڈ کے خلاف ملتان ٹیسٹ میں ڈیبیو کرنے والے  ابرار احمد سے متعلق  گزشتہ ماہ  پیشگوئی  کی جو سچ ثابت ہوگئی۔18 نومبر کو یاسر نے اپنی ٹوئٹ میں کہا تھا کہ ابرار ایک سرپرائز پیکج ہے ، جو اکیلے ہی انگلینڈ  کے خلاف آنے والی سیریز کا نقشہ بدل سکتا ہے، ملتان ٹیسٹ میں ایسا ہی ہوا، ابرار نے اکیلے ہی انگلینڈ کی ٹیم کو دبوچا۔ "جیو نیوز" کے مطابق انگلینڈ کے خلاف ملتان میں کھیلےجارہے ٹیسٹ میں ڈیبیو کرنے والے پاکستان کے مسٹری سپنر ابرار احمد نے سب کو اپنی کارکردگی سے متاثر کر دیا۔ملتان میں ابرار احمد کو ٹیسٹ کیپ ملی اور انہوں نے اپنے پہلے ہی اوور میں جیک کرولی کی وکٹ لی پھر دیکھتے ہی دیکھتے ابرار کھانے کے وقفے سے قبل5 وکٹیں لے گئے جبکہ اننگز میں مجموعی طور پر 7 شکار کیے۔      فیروزوالہ : ڈاکوؤں اور شہریوں میں آمنے سامنے فائرنگ، 2 ڈاکو زخمی، تیسرا فرار، لوٹی رقم برآمد    انگلینڈ کے خلاف پہلی اننگز میں شاندار کارکردگی پر ابرار احمد کی تعریف کی جارہی ہے،لیکن یہاں آپ کو یاد دلاتے چلیں کہ  ابرار سے متعلق قومی کرکٹ ٹیم کے سابق بیٹر یاسر حمید نے گزشتہ ماہ پیشگوئی کی تھی۔دوسری جانب اپنی بات صحیح ثابت ہونے پر یاسر حمید نے آج پھر اپنی ٹوئٹ کو ری ٹوئٹ کرتے ہوئے لکھا کہ 'تھوڑی بہت کرکٹ ہم بھی کھیلیں ہیں'۔   Thorhi bohat cricket hum bhi khele hein , great start Abrar ahmed https://t.co/vz7FuDqPJ1      لطیف آفریدی قتل کیس، انسداد دہشتگردی عدالت نے ملزم کی ضمانت منظور کرلی     — Yasir Hameed (@Yasir_HameedQ) December 9, 2022     ساتھ ہی انہوں نے کیریئر کے شاندار آغاز پر ابرار کی تعریف کی۔واضح رہے کہ ملتان کرکٹ سٹیڈیم میں 16 سال بعد کھیلے جانے والی ٹیسٹ کرکٹ کے پہلے روز انگلینڈ کی پوری ٹیم 281 رنز بناکر آؤٹ ہوگئی جبکہ پہلے دن کے اختتام پر پاکستان نے 2 وکٹوں کے نقصان پر 107 رنزبنالیے ہیں۔      5 ماہ سے ایک شخص اندر ہے، انکوائری مکمل کیوں نہیں ہوئی؟جسٹس قاضی فائز عیسیٰ تفتیشی افسر پر برہم      مزید :  علاقائی -پنجاب -ملتان -   