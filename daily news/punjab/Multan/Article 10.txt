    ملتان (ڈیلی پاکستان آن لائن )ملتان کے حلقہ این اے 155 میں ضمنی انتخاب کیلئے( ن) لیگ اور پی ٹی آئی کی جانب سے کاغذات نامزدگی جمع کروانے کیلئے اپنے امیدوار کے ساتھ آئے کارکنان کے درمیان لڑائی ہوگئی جس میں 7 افراد کے زخمی ہونے کی اطلاعات ہیں جبکہ نعرے بازی ابھی تک جاری ہے ۔ تفصیلات کے مطابق ملتان کا الیکشن کمیشن آفس اس وقت میدان جنگ بنا ہواہے ، (ن )لیگ اور تحریک انصاف کے کارکنان کی جانب سے ایک دوسرے پر پتھراﺅ جاری ہے جبکہ آفس میں موجود گملے بھی اٹھا کر ایک دوسرے کو مارے گئے ، اس جھگڑے میں 7 افراد کے زخمی ہونے کی اطلاعات ہیں جن کو ریسکیو کی جانب سے ہسپتال منتقل کر دیا گیاہے ۔      ثالثوں نے آصف زرداری کی اہم ترین  مذاکرات کی پیشکش کا خیرمقدم کردیا    تحریک انصاف کے رہنما عامر ڈوگر نے کارکنان کے ہمراہ اپنے کاغذات نامزدگی الیکشن کمیشن آفس میں جمع کروائے اور وہ باہر جب پریس کانفرنس کیلئے آئے تو اسی دوران (ن )لیگ کے طارق شریف بھی کاغذات نامزدگی جمع کروانے پہنچ گئے، جب یہ قریب سے گزرے تو (ن) لیگ کے کارکنان کی جانب سے گھڑی چورکے نعرے لگائے گئے ، جس کے جواب میں پی ٹی آئی کے کارکنان نے بھی نوازشریف کے خلاف نعرے بازی کی۔نعرے بازی سے معاملہ آگے بڑھ گیا اور حالات کشیدہ ہو گئے ، دیکھتے ہی دیکھتے دونوں جماعتوں کے کارکناں دست وگریباں ہو گئے جبکہ ایک دوسرے پر پتھراﺅ بھی کیا ۔       اسرائیلی فوج کی ظالمانہ کارروائیاں جاری، مزید 2 فلسطینی شہید    پولیس نے موقع پر پہنچ کر الیکشن کمیشن کے دفتر کو بند کر دیاہے اور حالات کو کنٹرول کرنے کی کوشش کی جارہی ہے ، دونوں جماعتوں کے کارکنان کی جانب سے فی الحال نعرے بازی جاری ہے ۔  مزید :  علاقائی -پنجاب -ملتان -   