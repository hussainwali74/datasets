    ملتان (ویب ڈیسک) ڈپٹی کمشنر محمد طاہر وٹو نے کہا ہے کہ  شہریوں کو تفریح کے مواقع فراہم کرنے کیلئے جشن ملتان منانے کا فیصلہ کیا گیا ہے جس میں ملتان سمیت اس خطے کا کلچر اجاگر کیا جائے گا۔ انہوں نے کہا کہ ضلعی انتظامیہ کے زیر انتظام 22 اکتوبر سے دو روزہ جشن ملتان کلچرل شو کا آغاز کیا جائے گا، ان خیالات کا اظہار انہوں نے گزشتہ روز ضلعی محکموں کے اجلاس کی صدارت کرتے ہوئے کیا۔اجلاس میں دو روزہ  جشن ملتان کے انتظامات کا جائزہ لیا گیا ۔ڈپٹی کمشنر محمد طاہر وٹو نے خطاب کرتے ہوئے کہا کہ 2 روزہ کلچرل شو میں گھڑسواری،نیزہ بازی اور مختلف مقابلے ہونگے جبکہ جشن ملتان کی تقریبات متی تل ایمپلائز ہاؤسنگ کالونی میں ہونگی ۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    طاہر وٹو نے بتایا کہ گھڑسواری اور نیزہ بازی سے اس خطے کی ثقافت کو فروغ دیا جائے گا جبکہ ملک بھر سے گھڑسوار نیزہ بازی کیلئے مقابلوں میں شرکت کرینگے۔طاہر وٹو کا کہنا تھا کہ جشن ملتان میں فیملیز و شہریوں کا داخلہ فری ہوگا شائقین کی دلچسپی کیلئے پنڈال میں پنجاب کی ثقافت کے تمام رنگوں کی بھرپور نمائندگی کی جائے گی۔طاہر وٹو نے کہا کہ شہریوں کیلئے متی تل  تک فری شٹل سروس بھی چلائی جائے گی۔  مزید :  علاقائی -پنجاب -ملتان -   