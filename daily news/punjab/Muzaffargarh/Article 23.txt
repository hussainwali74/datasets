    مظفر گڑھ(مانیٹرنگ ڈیسک) مظفر گڑھ میں رکشہ ڈرائیور نے خاتون کو جنسی زیادتی کا نشانہ بنا ڈالا۔ ایکسپریس ٹربیون کے مطابق متاثرہ خاتون احسان پور کی رہائشی ہے جس نے پولیس کو دی گئی رپورٹ میں بتایا ہے کہ وہ بچوں کا وظیفہ لینے کے لیے ڈیرہ دین پناہ جانا چاہتی تھی اور اس مقصد کے لیے محمد ظفر نامی ملزم کے رکشے میں سوار ہو گئی۔ خاتون نے بتایا کہ ملزم اسے اس کی منزل پر لیجانے کی بجائے اپنے گھر لے گیا اور وہاں جنسی زیادتی کا نشانہ بناڈالا۔ خاتون کے مطابق ملزم کا ایک ساتھی گھر کے باہر پہرہ دیتا رہا۔ پولیس نے ملزم کے خلاف ایف آئی آر درج کرتے ہوئے متاثرہ خاتون کا طبی معائنہ کرا لیا ہے۔       شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     واضح رہے کہ مظفر گڑھ میں ایک ہفتے کے دوران خواتین کے ساتھ جنسی زیادتی کا یہ چوتھا واقعہ رپورٹ ہوا ہے۔ تین دن قبل بدھ کے روز محمد کامران نامی ایک رکشہ نے ہی ایک 16سالہ لڑکی کو زیادتی کا نشانہ بناڈالا تھا۔ اسی طرح چند روز قبل گھر میں ڈکیتی کے دوران ڈاکوﺅں نے ایک ماں کو اس کے بچوں کے سامنے اجتماعی زیادتی کا نشانہ بناڈالا تھا۔  مزید :  علاقائی -پنجاب -مظفرگڑھ -   