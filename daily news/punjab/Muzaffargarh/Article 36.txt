    مظفر گڑھ(ڈیلی پاکستان آن لائن ) اغوا، زیادتی اور تشدد کا الزام لگانے والی لیڈی سب انسپکٹر کو ہی نوکری سے نکال دیا گیا ہے ۔ تفصیلات کے مطابق مظفر گڑھ میں اعلیٰ حکام کی جانب سے لیڈی سب انسپکٹر کے الزمات کی تحقیقات اور فیصلے سے پہلے ہی ایکشن لیتے ہوئے خاتون پولیس اہلکار کو نوکری سے فارغ کر دیا گیا۔نوٹیفکیشن کے مطابق خاتون پولیس اہلکار کو زیادتی کے متاثرین کی ویڈیوز، پولیس ریکارڈ اور حساس معلومات شیئر کرنے پر نوکری سے نکالا گیا۔ حکام کا دعویٰ ہے کہ خاتون اہلکار ملزم کاشف سے رابطے میں تھی۔پولیس کے مطابق لیڈی سب انسپکٹر نے 4 ستمبر کو ملزم کاشف کیخلاف اغوا، زیادتی اور تشدد کا مقدمہ درج کروایا تھا، جس کے فوری بعد کارروائی کی گئی اور ملزم کو گرفتار کرلیا گیا تھا۔      عرب امارات سے ایک ارب ڈالر کی فنانسنگ کیلئے رواں ہفتے تحریری ضمانت ملنے کا امکان     مزید :  علاقائی -پنجاب -مظفرگڑھ -   