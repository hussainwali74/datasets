    اٹک(ڈیلی پاکستان آن لائن) زمین کے تنازع پر دو گروپوں کے درمیان ہونے والے مسلح تصادم کے نتیجے میں ایک شخص جاں بحق اور چار شدید زخمی ہوگئے ہیں جنہیں فوری طبی امداد کےلئے ہسپتال منتقل کردیا گیا ہے۔ جائے وقوع پر پولیس کی بھاری نفری موجود ہے۔ نجی ٹی وی کے مطابق مسلح تصادم کے نتیجے میں جاں بحق ہونے والے صداقت خان کے لواحقین نے نعش کو ایبٹ آباد چوک میں رکھ کر احتجاج کرنا شروع کردیا ہے جس کی وجہ سے جی ٹی روڈ پر ٹریفک معطل ہوگیا ہے۔ جاں بحق ہونے والے صداقت خان کے لواحقین کا الزام ہے کہ قاتلوں کو پیسے لے کر جائے وقوع سے فرار کرا دیا گیا ہے۔      شیخوپورہ میں 14سال کی یتیم لڑکی سے مبینہ زیادتی کا واقعہ    اطلاعات کے مطابق اٹک کے علاقے خورہ غرشین میں زمین کے تنازع پر دو گروپوں میں مسلح تصادم ہوا تو ہونے والی فائرنگ کے باعث صداقت خان موقع پر جاں بحق ہو گیا۔موصولہ اطلاعات کے مطابق پولیس فائرنگ ہونے پر جائے وقوع پہ پہنچی اور اس نے نعش تحویل میں لے کر پوسٹ مارٹم کےلئے حسن ابدال ہسپتال منتقل کی۔ نجی ٹی وی کے مطابق غرشین میں ہونے والا قتل احتجاج کی صورت اختیار کرگیا ہے کیونکہ ورثا پولیس کے رویے اور پوسٹ مارٹم میں تاخیرکا الزام عائد کرکے جائے وقوع پر احتجاج کررہے ہیں۔ اس احتجاج کے سبب راولپنڈی، پشاور اور ایبٹ آباد جانے والی شاہراہوں پہ ٹریفک کی روانی شدید متاثرہے۔      پاکستان میں مہنگائی ہدف سے زیادہ، گروتھ کم رہے گی ، ورلڈاکنامک آﺅٹ لک رپورٹ جاری کردی گئی      مزید :  اہم خبریں -علاقائی -پنجاب -اٹک -   