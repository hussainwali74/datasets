    اٹک (ڈیلی پاکستان آن لائن) پاکستان تحریک انصاف کے اٹک سے منتخب ہونے والے رکن قومی اسمبلی میجر (ر) طاہر صادق نے دعویٰ کیا ہے کہ موجودہ حکومت میں سب سے زیادہ کرپشن ہورہی ہے۔ پریس کانفرنس سے خطاب کے دوران اٹک سے پی ٹی آئی کے ایم این اے میجر (ر) طاہر صادق اپنی ہی حکومت پر برس پڑے۔ انہوں نے کہا کہ عمران خان کی ٹیم غیر منتخب اور نا اہل افراد پر مشتمل ہے۔ حکومت میں شامل منتخب افراد کے پاس بھی مہنگائی اور بیروزگاری پر قابو پانے کی صلاحیت نہیں ہے۔ منتخب افراد بھی نا اہل ہیں اور ڈلیور نہیں کر پارہے۔      ایڈیشنل سیشن جج خالد سعید وٹو کی والدہ انتقال کر گئیں    انہوں نے کہا کہ موجودہ حکومت میں کرپشن اپنی انتہا پر پہنچ چکی ہے، 1947 سے لے کر آج تک اتنی کرپشن نہیں ہوئی، وزیر اعظم جس ٹائیگر فورس سے مہنگائی کو قابو کرنا چاہتے ہیں وہ خود مہنگائی سے پریشان ہے۔  مزید :  قومی -علاقائی -پنجاب -اٹک -   