    واہ کینٹ(ڈیلی پاکستان آن لائن)وفاقی وزیر برائے ہو ابازی غلام سرور خان نے کہا ہے کہ اسلام دشمن اورپاکستان دشمن ایجنڈے کو افواج پاکستان اور عوام کی طاقت سے عبرتناک شکست دیں گے،ہم اپنی مدت پوری کریں گے،اپوزیشن کا جلد انتخابات کا خواب پورا نہیں ہو گا، مولانا کے خلاف نیب انکوائری ہو رہی ہے، اب والیم ٹین نہیں کئی والیم کھلیں گے،غریب عوام کے تمام مسائل اضافی فنڈ سے حل کئے جائیں گے۔ واہ کینٹ ٹیکسلا میں ترقیاتی کاموں کے جائزے کے موقع پر میڈیا سے گفتگو کرتے ہوئے وفاقی وزیر  غلام سرور خان نے کہاکہ عوام کی خدمت کرنا کسی پر احسان نہیں بلکہ لوگوں کا حق اور ہمارا فرض ہے، کنٹونمنٹ کے تمام علاقوں میں تمام بنیادی سہولتوں کی فراہمی کے لئے غریب عوام کے تمام مسائل اضافی فنڈ سے حل کئے جائیں گے۔ غلام سرور خان نے کہاکہ  عمران خان نے ملک دشمنوں کو اینٹ کو جواب پتھر سے دیاہے ، ہم اپنی مدت پوری کریں گے جبکہ اپوزیشن کا جلد انتخابات کا خواب پورا نہیں ہو گا۔ غلام سرور خان نے کہا کہ مولانا فضل الرحمان کے خلاف نیب انکوائری ہو رہی ہے،مسلم لیگ پاکستان کی خالق جماعت ہے، یہ لوگ اس جماعت کے منشور سے ہٹ کر دشمن کے ایجنڈے پر کام کررہے ہیں،اِنہوں نے دونوں ہاتھوں سے ملک کو لوٹا اور اب حساب دینے کی باری آئی تو ان کی زندگی خطرے میں آ گئی۔      ثالثوں نے آصف زرداری کی اہم ترین  مذاکرات کی پیشکش کا خیرمقدم کردیا    انہوں نے کہاکہ اسلام دشمن اورپاکستان دشمن ایجنڈے کو افواج پاکستان اور عوام کی طاقت سے عبرتناک شکست دیں گے،اب والیم ٹین نہیں بلکہ کئی والیم کھلیں گے۔  مزید :  علاقائی -پنجاب -اٹک -   