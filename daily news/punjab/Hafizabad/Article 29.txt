    حافظ آباد(ڈیلی پاکستان آن لائن) معاون خصوصی وزیراعلیٰ پنجاب ڈاکٹرفردوس عاشق اعوان نے کہا ہے کہ عدالتوں اور ضمانتوں کے پیچھے چھپنے سے مریم نواز کی کرپشن نہیں چھپ سکتی، مریم نواز عدالتوں سے چھپن چھپائی کھیل رہی ہیں، ن لیگ نے دھونس دھمکی اور دھاندلی کی سیاست کی اور سیاست اور جمہوریت دونوں کا چہرہ مسخ کیا، ن لیگی مافیا نے قبضے کئے اور لاقانونیت کی تمام حدیں پار کر کے مقامی سطح پر وسائل ہڑپ کئے جس سے عوام کی زندگی اجیرن ہو گئی، تحریک انصاف( پی ٹی آئی) حکومت عوام کو ان کے حقوق لوٹا رہی ہے۔ حافظ آباد میں میڈیا سے گفتگو کرتے ہوئے ڈاکٹرفردوس عاشق اعوان نے کہا کہ ماضی میں ترقی کا پہیہ رائیونڈ سٹیٹ تک محدود رہا،سابقہ حکومتوں نے مقامی سطح پر مسائل سے پہلو تہی کی جبکہ وزیراعلی عثمان بزدار نے گراس روٹ لیول پر معاملات کی خود نگرانی کا فیصلہ کیا ہے اور عوام کو یکساں سہولیات کی فراہمی اور ترقیاتی منصوبوں کے افتتاح اور سنگ بنیاد کیلئے ضلعی سطح پر دوروں کا ایک روڈ میپ تشکیل دیا ہے،وزیر اعلی ہر ضلع کا دورہ کرکے مقامی سطح پر مسائل سے آگاہی حاصل کریں گے اور مسائل کے حل کیلئے اقدامات کا جائزہ لیں گے۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    معاون خصوصی نے کہا کہ ابتدائی طور پر وزیراعلی پنجاب نے آج گوجرانوالہ، شیخوپورہ اور حافظ آباد کا دورہ کیا اور اربوں روپے کے ترقیاتی پیکج سے قوم کے دل جیت لیے ہیں،36 اضلاع کیلئے ڈویلپمنٹ پیکیج عوامی نمائندوں کی مشاورت سے تشکیل دیئے جائیں گے، پی ٹی آئی حکومت نے ترقی کا رخ پنجاب کے محروم اور پسماندہ علاقوں کی طرف موڑ دیا ہے،ترقی ہر علاقے کا حق ہے، ہم عوام کو ان کا حق لوٹائیں گے،وزیراعلیٰ نے شیخوپورہ کیلئے 10 ارب روپے کے ترقیاتی پیکیج کا اعلان کیا اورترقی کے سفر میں شیخوپورہ کے تمام شہراور دیہات شامل کئے گئے ہیں،شیخوپورہ کو ایل ڈی اے کی حدود سے نکالنے کا فیصلہ کیا گیا ہے،وہاں وارث شاہ یونیورسٹی بنانے جارہے ہیں اور اس یونیورسٹی کے قیام کیلئے تمام تر ضروری کارروائی تیزی سے مکمل کی جا رہی ہے، صحافیوں کے مسائل حل کئے جائیں گے،صحافیوں کو ترجیحی بنیادوں پر ہیلتھ کارڈ دیئے جائیں گے۔       اعتزاز احسن نے وکلاء اور عوام کو سپریم کورٹ کے باہر پہنچنے کی کال دے دی    ڈاکٹر فردوس عاشق نے کہا کہ ہم نے عوام کو مافیا سے آزاد کرالیا ہے اب صرف جمہور کی حکمرانی ہوگی،قبضہ مافیا کی کمر توڑ کر رکھ دی ہے,اب دھونس دھمکی اور غنڈہ گردی کی سیاست نہیں چلے گی،اب صرف ترقی اور خوشحالی کا دور چلے گا,اور بلا تفریق اور بلاامتیاز ہر علاقہ ترقی و خوشحالی کا پیش خیمہ ثابت ہوگا، پی ڈی ایم مافیا سڑتا کڑھتا رہے گا اور پی ٹی آئی ملک و قوم کی ترقی و خوشحالی کے مشن پر گامزن رہے گی۔   مزید :  علاقائی -پنجاب -حافظ آباد -   