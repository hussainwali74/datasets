    حافظ آباد(مانیٹرنگ ڈیسک) حافظ آباد میں پولیس نے مردوں کو محبت کے جال میں پھنسا کر لوٹنے والی دو خواتین کو گرفتار کر لیا ۔ نجی ٹی وی چینل 24نیوز کے مطابق ان خواتین کا تعلق دو منظم گینگز سے تھا ۔ یہ خواتین مردوں کے ساتھ تعلق قائم کرتیں اور پھر جنسی زیادتی کا الزام عائد کرنے کی دھمکی دے کر ان سے رقم اینٹھا کرتی تھیں ۔ گرفتار خواتین میں سے ایک کی شناخت مہوش کے نام سے ہوئی ہے جس نے بتایا ہے کہ ان کے گینگ میں ایک میاں بیوی بھی شامل ہیں جو ایک 70سالہ آدمی کو بلیک میل کرکے اس سے لاکھوں روپے لوٹ چکے تھے اور مزید اسے بلیک میل کر رہے تھے کہ بالآخر اس نے تنگ آ کر خودکشی کی کوشش کر ڈالی ۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    بزرگ کے خودکشی کی کوشش کرنے پر بات کھل گئی اور اس کے بیٹے کو تمام کہانی کا علم ہو گیا جس نے پولیس کو رپورٹ کر دی ۔ پولیس نے کارروائی کرتے ہوئے ان دو ملزم خواتین کو گرفتار کر لیا ہے جبکہ ان کی نشاندہی پر مذکورہ میاں بیوی اور دیگر ملزمان کو گرفتار کرنے کے لیے چھاپے مارے جا رہے ہیں ۔  مزید :  علاقائی -پنجاب -حافظ آباد -   