    حافظ آباد(مانیٹرنگ ڈیسک) تحریک انصاف کے ایک انتخابی امیدوار کو حافظ آباد ڈسٹرکٹ ہسپتال میں نرسوں کو جنسی طور پر ہراساں کرنے کے الزام میں گرفتار کر لیا گیا۔ نجی ٹی وی چینل 24نیوز کے مطابق رانا عرفان نامی ملزم ہسپتال کے مختلف وارڈز میں گئے اور نرسوں و ہراساں کرتے رہے۔ وہ ہسپتال میں زیرعلاج ایک پارٹی ورکر کی عیادت کے لیے گئے تھے۔ ملزم کے خلاف ہسپتال کے میڈیکل آفیسر کی مدعیت میں ایف آئی آر درج کر لی گئی ہے۔ نرسوں اور ہسپتال کے پیرامیڈکل سٹاف نے اس واقعے کے خلاف احتجاج بھی کیا۔ انہوں نے الزام عائد کیا کہ رانا عرفان پہلے بھی کئی بار ہسپتال آ کر نرسوں کو ہراساں کر چکے ہیں۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    نرسوں کی طرف سے بتایا گیا کہ” وہ ہمیں یہ کہہ کر دھمکیاں دیتے ہیں کہ وہ تحریک انصاف کے مرکزی لیڈر ہیں۔ وہ اپنے ناجائز مطالبات نہ ماننے کی صورت میں سنگین نتائج کی دھمکیاں دیتے ہیں۔“ہسپتال کے میڈیکل سپرنٹنڈنٹ کا کہنا تھا کہ نرسیں، جو دن رات مریضوں کی خدمت کرتی ہیں، انہیں ہراساں کیا جانا قطعی ناقابل قبول ہے۔  مزید :  علاقائی -پنجاب -حافظ آباد -   