    حافظ آباد(مانیٹرنگ ڈیسک) حافظ آباد میں کم عمر لڑکے نے اپنے 11سالہ کزن کو اینٹیں مار کر موت کے گھاٹ اتار ڈالا۔ نجی ٹی وی چینل 24نیوز کے مطابق یہ المناک واردات ضلع حافظ آباد میں واقع گاﺅں کالیکی منڈی میں ہوئی جہاں 15سالہ ملزم اپنے 11سالہ کزن یاسین کو اپنے گھر کی چھت پر لے گیا اور وہاں اس کے سرمیں اینٹیں مار کر قتل کر دیا۔ یاسین کے تادیر گھر نہ پہنچنے پر ماں باپ نے تلاش شروع کی۔ لوگوں نے آخری بار یاسین کو قاتل کے ساتھ جاتے دیکھا تھا، چنانچہ اس سے پوچھا گیا تو اس نے گھبرا کر اپنے جرم کا اعتراف کر لیا اور بتا دیا کہ اس نے اپنے گھر کی چھت پر لیجا کر یاسین کو قتل کر دیا تھا۔ لوگ گھر کی چھت پر پہنچے تو وہاں یاسین کی لاش پڑی تھی۔ تاحال یہ معلوم نہیں ہو سکا کہ ملزم نے بچے کو کیوں قتل کیا۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  علاقائی -پنجاب -حافظ آباد -   