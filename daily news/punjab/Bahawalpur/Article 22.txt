    بہاولپور (ویب ڈیسک) گزشتہ روز  پاکستان مسلم لیگ ن نے بہاولپور  میں سیاسی قوت کا مظاہرہ کیا جس میں عوام کی بڑی تعداد نے شرکت کی۔ جلسے میں شریک مسلم لیگ ن کا ایک ایسا سپورٹر سامنے آیا ہے جس کا دعویٰ ہے کہ وہ  6 لاکھ روپے کا ٹکٹ لے کر کینیڈا سے بہاولپور  صرف نواز شریف کی محبت میں آیا ہے۔ جیونیوز نے بتایا کہ  لیگی سپورٹر کا کہنا تھا کہ مسلم لیگ ن سے میری محبت 22 سال پرانی ہے، میں 10 سال کی عمر سے ن لیگ کو سپورٹ کر  رہا ہوں۔لیگی کارکن کا کہنا تھا کہ جب مجھے کینیڈا میں مسلم لیگ ن کے جلسے کا پتہ چلا تو میں نے اسلام آباد اور لاہور کی ٹکٹ کنفرم کروانا چاہیں لیکن مجھے نہیں ملیں جس کے بعد مجھے دو ملکوں میں گھوم کر پاکستان آنا پڑا جس کی وجہ سے مجھے ٹکٹ 5 سے 6 لاکھ روپے کی پڑی لیکن میں نے سوچا قائد کا جلسہ ہے اور خطاب کے لیے میرے قائد کی بیٹی آرہی ہے تو جانا چاہیے۔      ”سردار تنویرالیاس کو کتنے سال کیلئے نااہل قرار دیا گیا“آزادکشمیر ہائیکورٹ کا تحریری فیصلہ آ گیا    کارکن نے گفتگو میں بتایا کہ میں اس ڈویژن کا سیکرٹری اطلاعات و نشریات بھی ہوں لہٰذا میری ذمہ داری تھی کہ بطور اوورسیز  پاکستانی میں جہاں بھی موجود ہوں جلسے میں شریک ہو کر اپنے قائد کے شانہ بشانہ پاکستان کی نمائندگی کروں، یہ لاکھوں روپے بھی میں نے اپنے ملک اور نسلوں کی محبت میں خرچ کیے ہیں تاکہ پچھلے چار سالوں میں جو گند ان فرعونوں نے ڈالا اس کو صاف کیا جاسکے۔ اوورسیز پاکستانیوں کی جانب سے عمران خان کی حمایت سے متعلق سوال پر لیگی کارکن کا کہنا تھا کہ عمران خان کے ساتھ وہ لوگ ہیں جو 20 سالوں سے پاکستان ہی نہیں آئے۔جلسے میں دوبارہ شرکت کے حوالے سے متعلق سوال پر مقامی لیگی عہدیدار کا کہنا تھا کہ اگر میرے قائد  نواز شریف لندن سے پاکستان واپس آئے تو میں ان کے ساتھ دوبارہ اسی فلائٹ میں لندن سے پاکستان آؤں گا چاہے وہ ٹکٹ پھر مجھے 50 لاکھ کی کیوں نہ پڑے۔      مظفر آباد اورگردونواح میں زلزلے کے شدیدجھٹکے      مزید :  علاقائی -پنجاب -بہاول پور -   