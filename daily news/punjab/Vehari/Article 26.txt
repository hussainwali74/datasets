    بورے والا (ڈیلی پاکستان آن لائن)  ہزاروں طلباء کی علم کی پیاس بجھانے والے حاجی فریاد حسین جاوید محکمہ تعلیم میں 34 برس تک خدمات سرانجام دینے کے بعد ریٹائر ہوگئے۔ اس موقع پر نہ صرف محکمہ تعلیم کے افسران نے حاجی فریاد حسین کی علمی خدمات کو سراہا بلکہ اہلِ علاقہ نے بھی ان پر اپنی محبتیں نچھاور کیں اور انہیں اس شاندار طریقے سے رخصت کیا کہ استاد کے احترام کا حق ادا کردیا۔       جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     ایلیمنٹری سکول ٹیچر (ای ایس ٹی) فریاد حسین جاوید کی ریٹائرمنٹ کے موقع پر ان کے اعزاز میں  گورنمنٹ ایلیمنٹری سکول 333 ای بی بورے والا میں  ایک پروقار  تقریب کا اہتمام کیا گیا جس میں ڈپٹی ڈسٹرکٹ ایجوکیشن آفیسر (ڈی ای او)  بورے والا چوہدری نثار، اسسٹنٹ ایجوکیشن آفیسرز مرکز فتح شاہ چوہدری شکیل احمد، اے ای او مرکز ساہوکا محمد عمران اور اے ای او ہیڈ کوارٹرز بورے والا نجف حسین زیدی نے شرکت کی۔       سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ     اس کے علاوہ سکول ہیڈ ماسٹر محمد عمر سعید، اساتذہ کرام محمد اصغر،  چوہدری محمد انور، محمد ایوب بھٹی، حسن خان، نوید حسین سکھیرا، ملک اللہ دتہ چنڑ، امر گل کھچی  بھی شریک ہوئے۔ معززین علاقہ مولانا احسان الحق، رئیس احمد، رانا شفقت رسول، اسرار احمد،  حافظ ابو ذر مشتاق بھی تقریب میں موجود تھے۔  ریٹائرمنٹ تقریب کا باقاعدہ آغاز ڈی ای او نے یادگاری پودا لگا کر کیا۔ ریٹائر ہونے والے ٹیچر سکول میں آئے تو ان کا والہانہ استقبال کیا گیا ، طلبا نے ان پر پھولوں کی بارش کردی جب کہ اساتذہ نے انہیں پھولوں کے ہار پہنائے۔        عید پر 5 سپیشل ٹرینیں چلانے کا فیصلہ، پہلی ٹرین 18اپریل کو چلے گی       تقریب سے خطاب کرتے ہوئے ڈی ای او نے کہا کہ استاد قوم  کا معمار ہوتا ہے ، جو قومیں اپنے اساتذہ کا احترام کرتی ہیں وہ دنیا پر حکمرانی کر تی  ہیں۔ انہوں نے ریٹائر ہونے والے ٹیچر فریاد حسین کی تعریف کرتے ہوئے کہا کہ وہ ایک انتہائی پروفیشنل انسان ہیں جنہوں نے  ہزاروں طلباء کے مستقبل کو سنوارا ، آج فریاد حسین کے طلباء نہ صرف ضلع وہاڑی میں بلکہ پورے ملک میں مختلف شعبوں میں اپنے استاد اور ملک کا نام روشن کر رہے ہیں۔       عمران خان اور بشریٰ بی بی کے نکاح خواں مفتی سعید کا بیان قلم بند     تقریب کے دوران ڈی ای او نے 34 سال تک محکمہ تعلیم کی خدمت کرنے والے فریاد حسین جاوید کو شیلڈ سے نوازا۔ اے ای اوز نے  بھی انہیں تعریفی اسناد پیش کیں۔  اس موقع پر مقررین کا کہنا تھا کہ استاد کبھی ریٹائرڈ نہیں ہوتا بلکہ قوم کی رگوں میں خون بن کر زندہ رہتا ہے،  کچھ لوگ اپنی سروس کا دورانیہ اس انداز میں گزارتے ہیں کہ وہ زندگی بھر کیلئے امر ہوجاتے ہیں۔      عدالت نے عمران خان اور بشریٰ بی بی کے خلاف غیر شرعی نکاح کیس کی جلد سماعت کیلئے درخواست پر فیصلہ سنا دیا      تقریب کے اختتام پر محکمہ تعلیم کے افسران، اساتذہ کرام اور اہلِ علاقہ نے ریٹائر ہونے والے استاد کو دعاؤں اور تحائف کے ساتھ  رخصت کیا۔ اس موقع پر ڈی ای او نے انہیں اپنی گاڑی میں گاؤں کا دورہ کروایا جہاں لوگوں نے انتہائی گرمجوشی کے ساتھ  انہیں الوداع کیا۔       بہت سی جگہوں پر ذاتی حاضری ضروری ہے،کیا ویڈیو لنک حاضری کے ذریعے مقصدپورا ہو سکتا ہے؟اسلام آباد ہائیکورٹ کے عمران خان کی ویڈیو لنک کے ذریعے پیشی کی درخواست پر ریمارکس     مزید :  علاقائی -پنجاب -وہاڑی -   