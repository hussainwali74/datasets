    وہاڑی(ڈیلی پاکستان آن لائن) وہاڑی میں ملتان روڈ پر موڑ رب راکھا کے قریب کار اور مسافر کوچ میں تصادم ہوگیا جس کے نتیجے میں ایک ہی خاندان کے 4 افراد موقع پر جاں بحق ہوگئے۔ جیو نیوز کے مطابق جاں بحق ہونے والوں میں 10سالہ بچہ اور 2 خواتین بھی شامل ہیں جبکہ حادثہ میں متعدد افراد شدید زخمی بھی ہوئے ہیں۔ مسافر کوچ ملتان سے وہاڑی جبکہ کار سوار وہاڑی سے ملتان کی طرف جا رہے تھے،مسافر کوچ کے ڈرائیور نے آگے جانے والے رکشہ کو اورٹیک کرنے کی کوشش کی تو اس دوران کراسنگ کرتے ہوئے کوچ کار کے ساتھ آمنے سامنے سے ٹکرا گئی۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    جاں بحق افراد شادی میں شرکت کیلئے وہاڑی سے دنیاپور جا رہے تھے، ان میں عفنان، ثریا بی بی زوجہ عبدالرشید، انعم بی بی، عفان جاں بحق جبکہ زخمیوں میں ثناء بی بی، عثمان احمد، شاہ زین اور انیب احمد شامل ہیں۔  مزید :  علاقائی -پنجاب -وہاڑی -   