    کوٹ سادات (ڈیلی پاکستان آن لائن) الیکشن کمیشن آف پاکستان کے پاکستان تحریک انصاف (پی ٹی آئی) کے چیئرمین عمران خان کو نا اہل قرار دینے کے فیصلے کے خلاف کارکنوں کی جانب سے مختلف شہروں میں شدید احتجاج کیا جا رہا ہے جس کا دائرہ اب پھیل کر گاؤں دیہات تک پہنچ گیا ہے. عمران خان کی نا اہلی کا فیصلہ آتے ہی اسلام آباد، لاہور اور کراچی سمیت چھوٹے بڑے شہروں میں پی ٹی آئی  کارکنوں کی طرف سے شدید احتجاج کیا گیا. کارکنوں نے ٹائر جلا کر مختلف سڑکوں کو بلاک کردیا اور عمران خان کی نا اہلی کے فیصلے کو مسترد کردیا.      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     پی ٹی آئی کے عام احتجاجی مظاہروں کے برعکس کپتان کی نا اہلی پر احتجاج کا دائرہ گاؤں دیہات تک پھیل گیا ہے اور کارکن عمران خان کی نا اہلی نا منظور کے نعرے لگاتے ہوئے سڑکوں پر نکل آئے. بورے والا کے نواحی علاقے کوٹ سادات، چوک سکندر اور غفور واہ سمیت پنجاب کے دیگر دیہی علاقوں میں بھی کارکنوں نے ریلیاں نکالیں اور عمران خان کو اپنی ریڈ لائن قرار دیتے ہوئے شدید نعرے بازی کی.       سرکاری ملازمین کیلئے خوشخبری، عیدالفطر سے پہلے اپریل کی تنخواہ دینے کا فیصلہ     کارکنوں کا کہنا ہے کہ حکومت عمران خان کی مقبولیت سے گھبرا چکی ہے اور تمام حربے آزمانے کے باوجود پی ٹی آئی کا راستہ روکنے میں ناکام رہی جس کے باعث ٹیکنیکل ناک آؤٹ کیا گیا. کارکنوں نے امید ظاہر کی کہ اعلی عدلیہ الیکشن کمیشن کے اس فیصلے کو ختم کردے گی اور عمران خان دو تہائی اکثریت کے ساتھ دوبارہ وزیر اعظم بنیں گے.  مزید :  قومی -علاقائی -پنجاب -وہاڑی -   