    لاہور (ڈیلی پاکستان آن لائن )پنجاب کے شہر بورے میں والا میں انتہائی حیران کن واقعہ سامنے آیاہے جہاں خاتون کرکٹر نے اپنے شوہر اور اس کے دوستوں کے خلاف مبینہ زیادتی کا مقدمہ درج کروایاہے تاہم ملزمان نے عدالت میں پیش ہو کر عبوری ضمانت حاصل کر لی ہے ۔ نجی ٹی وی جیوسپر کی رپورٹ کے مطابق پولیس کا کہناہے کہ ملزمان نے سیشن کورٹ سے 21 جون تک عبوری ضمانت کروا ئی ہوئی ہے جبکہ خاتون کے الزام پر 30 مئی کو اس کے سابق شوہر سمیت چار افراد اور چھ خواتین کے خلاف مقدمہ درج کیا گیا تھا ، پولیس کا کہناہے کہ نامزدایک ملزم کو گرفتار کر کے جوڈیشل ریمانڈ پر جیل بھیج دیا گیا ہے ، گرفتار ملزم کی ضمانت بعد از گرفتاری منظوری کر لی گئی ہے ۔       شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     پولیس کے مطابق ڈی ایس پی ہیڈ کواٹر روبینہ عباس مقدمے کی تحقیقات کر رہی ہیں، تحقیقات مکمل ہونے پر حتمی چلان تیار کیا جائے گا ،  پولیس کا کہناہے کہ خاتون کرکٹر نے سابق شوہر اور سابق پی سی بی کو چ ملتان ریجن پرسنگین الزامات لگائے تھے ، خاتون نے الزام لگایا کہ 29 مئی کو شوہر نے اپنے دوست کے مکان پر لے جا کر تشدد کیا ، جہاں سابق شوہر کے دوستوں نے زیادتی کی کوشش کی، نازیبا ویڈیوز بنائیں ، جس کے بعد مجھے بلیک میل کیا ، موبائل فون، نقدی اور زیورات بھی چھین لیے ۔ ڈپی او وہاڑی رانا شاہد پرویز کا کہناہے کہ پولیس تمام الزامات کی تحقیقات کر رہی ہے ، نازیبا تصاویر وائرل کرنے کے الزامات کی تحقیقات ایف آئی اے سائبر کرائم ونگ کر ے گا ۔متاثرہ خاتون کے سابق شوہر کا کہناہے کہ میں خاتون کرکٹر کے تمام الزامات کی تردید کرتاہوں ،خاتون کرکٹر اور اس کا خاندان بلیک میلر ہے ، اس نے چھ ماہ قبل بلیک میل کر کے مجھے نکاح پر مجبور کیا ، جس کے بعد میری خاندانی جائیدد میں حصہ مانگنا شروع کر دیا ، سابق شوہر کا کہناہے کہ بلیک میلنگ پر خاتون کرکٹر کو دو ماہ قبل طلاق دے چکاہوں ۔       برطانیہ میں 35 فیصد پاکستانی نسل پرستانہ رویے کا شکار    اس حوالے سے ڈائریکٹر پی سی بی کا کہناہے کہ سابق کوچ ملتان ریجن پر الزامات کی تحقیقات کیلئے کمیٹی بنا دی گئی ہے ، تحقیقات تک سابق پی سی بی کوچ ملتان ریجن کو معطل کر دیا گیاہے ۔  مزید :  علاقائی -پنجاب -وہاڑی -   