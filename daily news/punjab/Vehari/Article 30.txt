    فیصل آباد (ڈیلی پاکستان آن لائن) ماموں کانجن کے علاقے سے نہر میں ملنے والے پلاسٹک ڈرم سے برآمد ہونے والی دو خواتین کے قتل کا معمہ حل کرلیا گیا۔  پولیس نے تین ملزمان کو گرفتار کرلیا۔ پولیس کا کہنا ہے کہ قتل ہونے والی خواتین بہنیں ہیں اور اپنے آشناؤں سے ملنے ماموں کانجن آئی تھیں۔ نجی ٹی وی اے آر وائی نیوز کے مطابق نہر سے ملنے والی دونوں لاشوں کی شناخت کرلی گئی ہے۔ ان میں سے ایک کی عمر 22 اور دوسری کی 24 سال ہے جن کی شناخت زینب اور آمنہ کے ناموں سے ہوئی ہے، دونوں آپس میں بہنیں ہیں اور ان کی شادیاں وہاڑی میں ہوئی تھیں۔ زینب کی تین اور آمنہ کی دو بیٹیاں  ہیں۔      فیروزوالہ : ڈاکوؤں اور شہریوں میں آمنے سامنے فائرنگ، 2 ڈاکو زخمی، تیسرا فرار، لوٹی رقم برآمد    پولیس کا کہنا ہے کہ   دونوں بہنیں اپنے آشناؤں سے ملنے کیلئے ماموں کانجن آئیں۔ اس سے پہلے زینب کے شوہر ظفر کو وہاڑی میں ہی قتل کیا جا چکا تھا۔  قتل کے بعد زینب اپنے آشنا عمر فاروق  سے شادی کی ضد کرنے لگی اور شادی نہ کرنے کی صورت میں پولیس کو بتانے کی دھمکی دی۔ اس پر بات بگڑی اور ملزمان نے دونوں بہنوں کو منہ پر تکیہ رکھ کر قتل کردیا اور لاشیں ڈرم میں رکھ کر نہر میں بہا دیں۔ پولیس نے قتل کا معمہ حل کرتے ہوئے تین ملزمان کو گرفتار کرلیا ہے ۔ ملزمان میں دو بھائی اور ایک ان کا ساتھی شامل ہے۔ پولیس کا کہنا ہے کہ دونوں بہنوں کو قتل کرنے سے پہلے ان کے ساتھ زیادتی کی گئی تھی۔ پولیس نے مزید تحقیقات شروع کردی ہیں۔      لطیف آفریدی قتل کیس، انسداد دہشتگردی عدالت نے ملزم کی ضمانت منظور کرلی      مزید :  جرم و انصاف -علاقائی -پنجاب -فیصل آباد -وہاڑی -   