    کوٹ سادات (ڈیلی پاکستان آن لائن) سنہ 1947 سے 2022 تک تدریس کے شعبے میں خدمات کی 75 سالہ تاریخ رکھنے والے "ماسٹر خاندان" کے آخری استاد غلام حسین شاکر ریٹائر ہوگئے۔ غلام حسین شاکر کا خاندان مشرقی پنجاب کے شہر جالندھر سے ہجرت کرکے وہاڑی کے نواحی گاؤں کوٹ سادات  آیا تھا جہاں ان کے والد  ماسٹر محمد اسحاق (مرحوم) نے 1947 میں تدریس کا سلسلہ شروع کیا۔ والد کی ریٹائرمنٹ سے ایک سال پہلے ان کے بڑے صاحبزادے محمد یوسف سلامی (مرحوم) نے 1977 میں اسی سکول میں پڑھانا شروع کیا۔ بعد ازاں غلام حسین شاکر نے 1985 میں اور ان کے چھوٹے بھائی طالب حسین مطلوب (مرحوم) نے 1998 میں اسی سکول میں ہزاروں طلبا کی علم کی پیاس کو مزید بڑھایا۔ اس کے علاوہ غلام حسین شاکر کے کزن صابر حسین زمان (مرحوم) بھی اسی ادارے سے وابستہ رہے۔      27 فروری کے آپریشن سوئفٹ ریٹارٹ کے دوران پاکستانی حملےسے گھبر ا کر اپنا ہی ہیلی کاپٹر مار گرانے پر بھارتی ایئرفورس افسر کا کورٹ مارشل ہو گیا     غلام حسین شاکر 37 برس کی سروس کے بعد ریٹائر ہوئے تو ان  کے اعزاز میں گورنمنٹ ہائی سکول کوٹ سادات کے سٹاف اور ان کے شاگردوں کی طرف سے پروقار الوداعی تقریب رکھی گئی جس میں اہل علاقہ کی کثیر تعداد نے شرکت کی اور ان کی خدمات کو بھر پور خراج تحسین پیش کیا۔       سپریم کورٹ نے مرضی کے بغیر ڈی این اے ٹیسٹ کروانا غیر آئینی قرار دے دیا    تقریب میں غلام حسین شاکر کے بچپن کے دوست اور کلاس فیلو فریاد حسین جاوید (ریٹائرڈ ٹیچر) ، سابق ہیڈ ماسٹرز عبدالشکور بھٹی، عبدالمجید لک ، ہیڈ ماسٹر الطاف حسین ، اساتذہ ممتاز حسین ، شبیر لنگڑیال، عبدالغفور، سجاد چشتی اور  لیاقت بلوچ سمیت دیگر نے  بطور استاد اور بطور انسان غلام حسین شاکر کو ایک ایسا انسان قرار دیا جس کی شخصیت نے علم کی شمع کو کبھی بجھنے نہیں دیا۔       ستاروں کی روشنی میں آپ کا آج (جمعرات) کا دن کیسا رہے گا؟    ریٹائر استاد کے شاگردوں عطاء  الصمد سلامی,ڈاکٹر میراں بخش ڈار ,عرفان شاہ, احمد رضا,سیف رضا اور بلال لطیف سمیت دیگر نے ان کے نام سے ایک فاؤنڈیشن بنانے کا اعلان کیا ۔  اس فاؤنڈیشن کے تحت مستحق طلبا کو وظائف دیے جائیں گے جب کہ ڈاکٹر میراں بخش کی طرف سے اعلان کیا گیا کہ وہ اپنے استاد کے تمام شاگردوں اور ان کے اہل خانہ کو تا عمر علاج معالجے کی مفت خدمات فراہم کریں گے۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان       مزید :  علاقائی -پنجاب -وہاڑی -   