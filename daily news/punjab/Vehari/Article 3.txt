    وہاڑی (ڈیلی پاکستان آن لائن)  پولیس کی بھاری نفری نے  چوک میتلا کے نظام ٹاؤن میں کریک ڈاون کرتے ہوئے لڑکیوں کی خریدوفروخت میں ملوث بین الصوبائی گروہ گرفتار کرلیا۔ کریک ڈاون کے دوران   دو لڑکیوں سمیت چھ افراد کو حراست میں لیا گیا ہے ۔  گرفتار ہونے والے افراد کے خلاف مختلف دفعات کے تحت مقدمہ درج  کرلیا گیا ہے۔ ترجمان وہاڑی پولیس کے مطابق   ملزمان لڑکیوں کو صوبے کے مختلف اضلاع میں فروخت کرتے تھے،  لڑکیوں کی خریدوفروخت کی ویڈیو سوشل میڈیا پر وائرل ہونے کے بعد ڈی پی او محمد عیسیٰ خان نے نوٹس لیا تھا، اس  قحبہ خانے میں اشتہاریوں سمیت مختلف ملزمان کا آنا جانا بھی تھا۔  سوشل میڈیا پر وائرل ہونے والی ویڈیو میں گروہ کے کارندوں  کو لڑکیوں کی خرید و فروخت کرتے ہوئے دیکھا جاسکتا ہے۔  ڈی پی او محمد عیسیٰ خان نے  کامیاب کریک ڈاؤن کرنے پر ایس ایچ او رانا نیک محمد اور ٹیم کو شاباش دی۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  جرم و انصاف -علاقائی -پنجاب -وہاڑی -   