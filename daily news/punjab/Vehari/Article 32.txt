    وہاڑی(ڈیلی پاکستان آن لائن) دیوان صاحب  کے علاقہ میں پولیس کے مبینہ تشدد سے مہندی  کی تقریب میں شریک شخص جاں بحق ہوگیا۔ تفصیلات کے مطابق بورے والا کے   تھانہ ساہوکا پولیس نے دیوان صاحب کے علاقے میں منعقدہ مہندی کی تقریب پر چھاپہ مارا۔ اہل خانہ کے مطابق پولیس اہلکاروں نے مہندی میں شریک تین مہمانوں کو اٹھا کر گاڑی میں ڈال لیا، اور تینوں پر تشدد کیا جس سے محمد اشرف جان کی بازی ہار گیا۔ورثاء کا کہنا تھا کہ ایس ایچ او نے اپنی ٹیم کے ہمراہ مہندی کی تقریب میں صرف ڈھول بجانے پر کاروائی کی، محمد اشرف کو پولیس نے بلاوجہ تشدد کرکے مار ڈالا، اور جب اشرف تشدد کے باعث دم توڑ گیا تو ایس ایچ او اسے مردہ حالت میں چھوڑ کر روپوش ہوگیا، اب پولیس ہم پر کاروائی رکوانے کے لئے دباؤ ڈال رہی ہے۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    پولیس کا کہنا ہے کہ محمد اشرف نامی شخص کو آتش بازی کرنے پر حراست میں لیا گیا، اور محمد اشرف کو تھانہ لے جاتے ہوئے راستے میں ہارٹ آٹیک ہو گیا، اسے فوری طور پر قریبی ہسپتال لے جایا گیا ، تاہم وہ راستے میں ہی دم توڑ گیا۔ڈی پی او وہاڑی امیر عبداللّہ خان نیازی نے معاملہ کی تحقیقات کا حکم دے دیا ہے۔  مزید :  جرم و انصاف -علاقائی -پنجاب -وہاڑی -   