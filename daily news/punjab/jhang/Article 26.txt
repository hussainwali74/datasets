    جھنگ(ڈیلی پاکستان آن لائن)پنجاب اسمبلی میں  راہ حق پارٹی کے پارلیمانی لیڈر اور معروف عالم دین مولانا  محمد  معاویہ اعظم طارق نے کہا ہے کہ’’میرا جسم میری مرضی‘‘ کا  نعرہ  لگانے والی خواتین کے جسموں پراگر ان کی مرضی  چلتی  ہے تو پھر وہ سب  سے پہلے یہ کام کریں کہ اپنے آپ کو عورت سے’’مرد ‘‘  بنا لیں تاکہ سارا مسئلہ ہی ختم ہو جائے،خواتین کسی بیرونی ایجنڈے کی بجائے  اپنے جسم پر اللہ کی مرضی نافذ کریں۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    تفصیلات کے مطابق  پنجاب اسمبلی میں  پارلیمانی لیڈر اور ملک کے نوجوان عالم دین مولانا محمدمعاویہ اعظم طارق نےعورت  مارچ  کی حمایتی خواتین کے  نام سوشل میڈیا  پر اپنے ویڈیو  پیغام میں  کہا ہے کہ 8 مارچ کو ’’عورت  مارچ‘‘ پچھلے سال بھی ہوا اور کتبوں پر لکھا ہوا یہ ایک جملہ بہت مشہور ہوا  تھا کہ’’میرا جسم میری مرضی ‘ ‘ بہت اچھی بات ہے کہ اگر آپ کے جسم پر آپ کی مرضی چلتی ہے تو سب سے پہلا کام یہ کریں کہ اپنے آپ کو عورت سے ’’مرد ‘‘  بنا لیں تاکہ سارا مسئلہ ہی ختم ہو جائے۔انہوں نے کہا کہ اگر آپ کے جسم پر آپ کی مرضی چلتی ہے تو زرا سر کے بالوں سے لیکر پاؤں کے  ناخن تک سوچیں تو سہی ،آپ کی مرضی کے مطابق  آپ کے بال ہیں؟ہزاروں قسم کے شیمپو لگانے کے باوجود آپ کی من چاہی زلفیں نہیں بن سکتیں جس کے لئے آپ زندگی بھر کوشش  میں لگی رہتی ہیں،کیا آپ کی آنکھیں آپ کی مرضی  کی ہیں ؟کیا  آپ جس طرح کا ناک چاہتی ہیں وہ آپ کی مرضی کا ہے؟کیاآپ کے  ہونٹ آپ کی مرضی  کے  ہیں ؟کیا آپکا خاندان  آپ کی مرضی کا ہے؟کیا آپ کے والدین اور بہن بھائی آپ کی مرضی  کے  ہیں؟یہاں تک کہ آپ کے رشتہ دار آپ کی مرضی  کےہیں ؟جب کوئی  بھی  آپ کی مرضی کانہیں تو پھر آپ کو یہ بات سمجھ لینی  چاہئے کہ ساری چیزوں کو برابر جوڑ کر  انسان کی شخصیت میں ہو یا پھر خاندان میں بکھرے ہوئے  رشتہ داروں میں ہو   یا ولدین  اور بیوی بچوں میں ہو ؟تمام چیزوں کو  برابر کرنے والی صرف اللہ کی مرضی ہے۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    انہوں نے کہا کہ جب ہر جگہ پر ،رشتہ  داروں میں ،والدین میں ،بہن بھائیوں میں،حتیٰ کہ اپنی شخصیت میں اللہ کی مرضی ہے اپنی مرضی نہیں ہے  تو پھر میری بہن اپنے جسم پر اللہ کی مرضی نافذ کریں اور کسی  بیرونی  ایجنڈے کی مرضی کو اپنے اوپر نافذ نہ کریں۔   مزید :  علاقائی -پنجاب -جھنگ -   