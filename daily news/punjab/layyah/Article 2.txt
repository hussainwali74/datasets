    لیہ(مانیٹرنگ ڈیسک) لیہ میں لڑکیوں کو اغواءکرکے ان سے فحش فلموں کا دھندہ کرانے کا شرمناک انکشاف منظرعام پر آگیا۔ نجی ٹی وی چینل 24نیوز نے اپنی ایک رپورٹ میں بتایا ہے کہ ایک منظم گروپ لیہ کے علاقے میں سرگرم ہے جو لڑکیوں کو اغواءکرکے ان کے ساتھ جنسی زیادتی کی ویڈیوز بناتا اور انہیں فحش فلموں کی مختلف ویب سائٹس پر اپ لوڈ کرتا ہے۔ یہ گروپ لڑکیوں کو جانوروں کے ساتھ شرمناک حرکات کرنے پر بھی مجبور کرتا ہے اور اس قبیح فعل کی ویڈیوز بنا کر انٹرنیٹ پر اپ لوڈ کرتا ہے۔ اس گروپ کا مکروہ دھندا اس وقت منظرعام پر آیا جب ایک 22سالہ لڑکی نے انصاف کے لیے عدالت سے رجوع کیا اور تحفظ کی اپیل کی۔ مقامی مجسٹریٹ نے فوری طور پر اس لڑکی کا میڈیکل ٹیسٹ کرانے اور مقدمہ درج کرنے کا حکم دے دیا۔ جس کے بعد پولیس نے مقدمہ درج کرکے اس گروپ کے کارندوں کی گرفتاری کے لیے چھاپے مارنے شروع کر دیئے۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    اس متاثرہ لڑکی نے عدالت میں اور بعد ازاں لیہ پولیس کو بتایا کہ اس گینگ میں 20لڑکے لڑکیاں شامل ہیں۔ گروہ میں شامل لڑکیاں متاثرہ لڑکیوں کو ورغلا کر لاتی ہیں اور لڑکے انہیں جنسی زیادتی کا نشانہ بناتے اور ان کی ویڈیوز بنا لیتے ہیں اور پھر انہیں بلیک میل کرکے مکروہ دھندے پر لگا دیا جاتا ہے۔   مزید :  علاقائی -پنجاب -لیّہ -   