     پاکپتن(آئی این پی ) مسلم لیگ(ن)کے رکن قومی اسمبلی احمد رضا مانیکا کے چھوٹے بھائی کی گاڑی پر ڈاکوؤں نے  فائرنگ کی  جس سے کسی قسم کا جانی نقصان نہیں ہوا تاہم  اہل علاقہ نے ڈاکوؤں کے فرار کی کوشش ناکام بنا دی۔ میڈیا رپورٹ کے مطابق مسلم لیگ (ن) کے رکن قومی اسمبلی احمد رضا مانیکا کے بھائی معظم مانیکا اپنے آبائی گاؤں پیر غنی سے کام کے سلسلہ میں جا رہے تھے کہ ڈاکوؤں نے گاڑی نہ روکنے پر فائرنگ کر دی، ڈاکوؤں نے فائرنگ کے بعد فرار ہونے کی کوشش کی تو اہل علاقہ نے مساجد میں اعلانات کروا کر ان کا تعاقب شروع کر دیا۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     ڈاکو فرار ہو کر دریائے ستلج کے قریب مکئی فصل میں چھپنے پر مجبور ہوگئے، اہل علاقہ کا ڈاکوں کے ساتھ فائرنگ کا تبادلہ ہوا جس کے بعد انہیں گھیر کر پکڑ لیا گیا، علاقہ مکینوں نے ڈاکوؤں کی درگت بنانا شروع کی تو پولیس نے موقع پر پہنچ کر انہیں دیہاتیوں سے بچاتے ہوئے گرفتار کر لیا۔  مزید :  علاقائی -پنجاب -پاکپتن -   