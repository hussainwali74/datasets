    سیالکوٹ(ڈیلی پاکستان آن لائن) سمبڑیال میں باپ نے بیرون ملک سے آئے بیٹے کی شادی میں نوٹوں کی برسات کردی، انوکھی شادی میں ملکی اور غیرملکی کرنسی سمیت 23 لاکھ روپے نچھاور کیے۔ ایکسپریس نیوز کے مطابق سمبڑیال  میں دولہا کے بھائیوں اور دوستوں نے بھائی کی شادی میں ملکی اور غیر ملکی کرنسی  لٹائی جب کہ باپ نے بھی اووسیز بیٹے کی شادی میں نوٹوں کی بارش کردی۔بارات گھر سے نکلنے سے لیکر شادی ہال پہنچنے تک راستے میں دولہا کے بھائی نوٹ برساتے رہے جب کہ دولہا کی بہنیں بارات کے راستوں میں گاڑی سے نوٹ برسا کر خوشی کا اظہار کرتی رہیں۔ شادی میں نوٹ لوٹنے والوں کی چاندی ہوگئی جب کہ راہگیری بھی نوٹ برستے دیکھ کر بہتی گنگا میں ہاتھ دھونے پہنچ گئے۔ باراتیوں نے بھی شادی ہال میں نوٹوں کی برسات کیساتھ ساتھ موبائل فونز اور گرم سوٹ برسا کر دلہا سے اپنی محبت کا اظہار کیا۔دولہا کے بھائی عمر کا کہنا تھا کہ بھائی کی شادی میں ملکی اور غیر ملکی کرنسی ،موبائل فونز لٹاکر شادی کا مزہ دوبالا ہوگیا، شادی میں لٹائی جانی والی مجموعی رقم پاکستانی روپے میں تقریباً 23 لاکھ روپے بنتی ہے۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی      مزید :  علاقائی -پنجاب -سیالکوٹ -   