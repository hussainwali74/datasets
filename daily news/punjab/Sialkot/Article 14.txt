    سیالکوٹ(ڈیلی پاکستان آن لائن)وزیر دفاع خواجہ آصف نے کہاکہ عمران خان کون ہوتا ہے آرمی چیف کی تقرری پر مشورے دینے والا، یہ الیکشن کی تاریخ مانگتے ہیں ، 13 اگست کے بعد90 دن گن لیں،پرویز الٰہی کا بھی کوئی پتا نہیں ، انہوں نے بھی رابطے شروع کردیئے ،ان کے بہت سے لوگ ہمارے ساتھ رابطے میں ہیں۔ نجی ٹی وی چینل ایکسپریس نیوز کے مطابق سیالکوٹ میں پریس کانفرنس کرتے ہوئے خواجہ آصف نے کہاکہ نومبر کا مہینہ سیاسی طور پر فیصلہ کن ثابت ہوگا،ملکی سیاست اہم موڑ پر آچکی ہے، عمران خان کا اصلی چہرہ عوام کے سامنے آچکا ہے، ان کاکہناتھاکہ عمران خان 10 سے 12 ہزار لوگ لے کر نکلے تھے جو2 سے 3 ہزار رہ گئے ہیں۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    وزیر دفاع نے کہاکہ آئین کے مطابق آرمی چیف کی تعیناتی وزیراعظم کا اختیار ہے، آرمی چیف کی تعیناتی کا آئینی عمل ہے،عمران خان کے ذہن میں کیسے آگیا کہ سیاسی طریقے سے ہم آرمی چیف لگا سکتے،عمران خان کون ہوتا ہے آرمی چیف کی تقرری پر مشورے دینے والا،انہوں نے کہاکہ عمران خان تو اب قومی اسمبلی کا ممبر بھی نہیں ہے، ملکی سیاست اہم موڑ پر آ چکی ہے، غلط فہمی کچھ دنوں میں دور ہو جائے گی،مذاکرات نہیں ہو رہے ان کے بہت لوگ ہم سے رابطے میں ہیں، پارٹی چھوڑنا چاہتے ہیں۔ خواجہ آصف نے کہاکہ انہوں نے بیرونی سازش میں آج تک امریکا کا نام نہیں لیا،یہ امریکا کا نام لینے کی جرا¿ت نہیں رکھتے،عمران خان کے بیانات پر بھارت جشن منا رہا ہے،یہ بھارت کے ہاتھوں میں کھیل رہے ہیں،عمران خان صاحب آپ ملک اوردھرتی کے ساتھ احسان فراموشی کر رہے ہیں، یہ حواس باختہ ہو چکے ہیں، ان کو اپنی تاریخ پیدائش بھی یاد نہیں ،یہ الیکشن کی تاریخ مانگتے ہیں ، 13 اگست کے بعد90 دن گن لیں،الیکشن کا اتنا شوق ہے تو خیبرپختونخوا اور پنجاب اسمبلی ختم کریں ،پرویز الٰہی کا بھی کوئی پتا نہیں ، انہوں نے بھی رابطے شروع کردیئے ،ان کے بہت سے لوگ ہمارے ساتھ رابطے میں ہیں۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا    انہوں نے کہاکہ عمران خان کے بیان پر بھارت میں بھنگڑا ڈالا جا رہا ہے،بھارت ان کے بیانات کا حوالہ دے کر 3 دن سے پروپیگنڈا کر رہا ہے،عمران خان عیاں ہوچکے ہیں ، ان کے پلے اب کچھ نہیں رہا،اب عمران خان مریدکے میں 4 ہزار افراد سے خطاب کر رہاہے،انہوں نے کہاتھا 20 لاکھ لوگ لائیں گے، قوم عمران خان سے حساب لے گی، اس وقت جی ٹی روڈ پر حساب ہورہاہے، ان کا کہناتھا کہ ارشد شریف کے قتل کی تحقیقات کیلئے کل کمیشن بن گیا ہے،ارشد شریف کے قتل سے بہت دن پہلے انہوں نے بیانات دینے شروع کر دیئے تھے، میں اس حد تک نہیں جاﺅں گا کہ یہ ملوث ہیں ، اگر یہ سیاسی فائدہ نہیں اٹھا رہے تو کمیشن کے سامنے پیش ہوں ۔       اعتزاز احسن نے وکلاء اور عوام کو سپریم کورٹ کے باہر پہنچنے کی کال دے دی     مزید :  قومی -علاقائی -پنجاب -سیالکوٹ -   