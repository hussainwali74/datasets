    سیالکوٹ(ڈیلی پاکستان آن لائن)وزیر دفاع اور مسلم لیگ ن کے رہنما خواجہ آصف نے کہاہے کہ عمران خان نے نئے آرمی چیف کی تعیناتی پر مجبوراً خیرمقدم کیا، نجی ٹی وی چینل ڈان نیوز کے مطابق خواجہ آصف نے کہاکہ پاکستان پر قرضوں کا بوجھ ہے،عمران خان جانتے ہیں عوام میں ان کی مقبولیت کم ہو رہی ہے، عمران خان کہتاتھا قرضہ نہیں لوں گاپھانسی لگ جاﺅں گا، عمران خان خود تو پھانسی نہیں لگے عوام کو پھانسی لگا دیا،ہم اس کوشش میں ہیں کہ پاکستان کے عوام کو ریلیف ملے ۔ لیگی رہنما نے کہاکہ عمران خان نے نئے آرمی چیف کی تعیناتی پر مجبوراً خیرمقدم کیا،عمران خان نے آرمی چیف کی تعیناتی پر فوج کو متنازع بنایا، عمران خان نے اپنے ذہن پر آرمی چیف کی تعیناتی کاخاکہ بنا رکھا تھا،عمران خان پروگرام بنا کر بیٹھے تھے ملک پر 10 سال حکمرانی کریں گے ،ان کاکہناتھا کہ اپریل میں عدم اعتماد کے نتیجے میں پی ڈی ایم حکومت برسر اقتدار آئی۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان      مزید :  قومی -علاقائی -پنجاب -سیالکوٹ -   