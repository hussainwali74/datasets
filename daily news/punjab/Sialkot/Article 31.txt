    سیالکوٹ (ویب ڈیسک) تھانہ صدر ڈسکہ کے علاقہ میں پٹرولنگ پولیس اہلکار کی فائرنگ سے خاتون جاں بحق ہوگئی، گوجرانوالہ کے علاقے کنگنی والا کی رہائشی 33 سالہ تنزیلہ گاؤں بناں میں شادی کی تقریب میں شرکت کے لیے رکشہ پر جارہی تھی جو پٹرولنگ پولیس کے اے ایس آئی کی گولی لگنے سے ہلاک ہو گئی۔  اے ایس آئی وقاص مسعود کے مطابق رکشہ ڈرائیور نے ناکے پر رکشہ نہ روکا جس پر اس نے سرکاری گن سے فائرنگ کی۔ تھانہ صدر ڈسکہ پولیس نے اے ایس آئی وقاص مسعود کو گرفتار کر کے حوالات میں بند کردیا۔ خاتون کے شوہر کی مدعیت میں اے ایس آئی  کے خلاف تھانہ صدر ڈسکہ میں مقدمہ درج کرلیا گیا۔"ایکسپریس نیوز "کے مطابق  وزیراعلیٰ پنجاب سردار عثمان بزدار نے پٹرولنگ ہائی وے پولیس کی فائرنگ سے خاتون کے جاں بحق ہونے کا نوٹس لیتے ہوئے انسپکٹر جنرل پولیس سے رپورٹ طلب کرلی ہے۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا      وزیر اعلیٰ نے حکم دیا ہے کہ گرفتار اے ایس آئی کے خلاف سخت قانونی کارروائی کی جائےاورجاں بحق خاتون کے لواحقین کو ہر صورت انصاف فراہم کیا جائے،واقعہ انتہائی افسوسناک ہے، فائرنگ کرنے والا پولیس اہلکار سخت سزا کا مستحق ہے۔  مزید :  علاقائی -پنجاب -سیالکوٹ -جرم و انصاف -   