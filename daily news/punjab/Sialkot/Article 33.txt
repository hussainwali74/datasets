    سیالکوٹ (طاہر منیر طاہر سے)  سٹیشن ڈائریکٹر ایف ایم 101 ریڈیو پاکستان سیالکوٹ احمد رضا چیمہ نے کہا ہے کہ الیکٹرانک اور سوشل میڈیا پر مواد کی بھر مار ہونے کے باوجود  ریڈیو اب بھی اپنی اہمیت برقرار رکھے ہوئے ہے  اور اس کے سامعین کی تعداد روز بروز بڑھ رہی ہے۔ ان انہوں نے ان خیالا ت کا اظہار سیالکوٹ ریڈیو لسننگ کلب اور ورلڈ یونائیٹڈ لسننگ آرگنائزیشن پاکستان کے زیر اہتمام ریڈیوکے عالمی دن کے حوالے سے منعقدہ کل پاکستان ریڈیو لسننگ کانفرنس کے شرکاء سے مہمان خصوصی کی حیثیت سے خطاب کرتے ہوئے کیا۔      گلشن حدید میں دودھ کی دکان پر فائرنگ، دکاندار شدید زخمی    کانفرنس میں ملک بھر سے ریڈیو کے ممتاز سامعین  اور ریڈیوسے متعلقہ ماہرین، میزبانوں اور لکھاریوں نے بڑی تعداد میں شرکت کی۔ مہمان خصوصی احمد رضا چیمہ نے کہا کہ اس میں کوئی شک نہیں کہ ایک طرف بھارتی زیر تسلط مقبوضہ ریاست جموں کشمیر میں کشمیریوں کی جدوجہد آزادی کو کچلنے کے لیے بھارت تمام قسم کے اوچھے  ہتھکنڈے  استعمال کر رہا ہے جبکہ ثقافتی یلغار کرنے کے لیے ریڈیو کا استعمال بڑی شدومد کر رہا ہے۔اس کا توڑ کرنے کے لیے ہنگامی بنیادوں پر اقدامات کرنے کی اشد ضرورت ہے۔انہوں نے کہا ہے حکومتی سطح پر ریڈیو پاکستان کی سرپرستی وقت کا اہم تقاضا ہے۔      اسلام آباد ہائیکورٹ؛ عمران خان کی تھانہ رمنا میں درج مقدمہ خارج کرنے کی درخواست پرفریقین کو نوٹس     ریڈیو پاکستان کے لیے بطور نمائندہ اہم خدمات سرانجام دینے والے عبدالشکور مرزا نے کانفرنس سے خطاب کرتے ہوئے کہا کہ مارکونی ریڈیو کا بانی ضرور ہے  اس ایجاد کی وجہ  حضرت عمر فاروق رضی اللہ تعالی عنہ کی خطبہ روک کر جنگ ساریہ کے کمانڈر کو پہاڑ کی طرف دیکھنے کی وہ  ہدایت تھی جس کی وجہ سے مسلمان ایک بڑی شکست سے بچتے ہوئے فتح یاب ہو ئے تھے  ہزاروں میل دور یہ پیغام کیسے پہنچا  اسی کو بنیاد بنا کر آواز کو برقی لہروں میں تبدیل کرنے کا سوچا گیا اور ریڈیو وجود میں آگیا جس نے پوری دنیا میں ایک انقلاب برپا کردیا ہے۔مو بائل اس کی جدید ترین شکل ہے۔      ملک بھر میں یوم شہادت حضرت علیؓ عقیدت و احترام سے منایا جارہا ہے     عبدالشکور مرزا نے کہا کہ کانفرنس میں امن کی بات کی گئی ہے۔ یہ تب ہی ممکن ہے جب بھارت زیر قبضہ ریاست جموں و کشمیر کو آزاد کردے۔ بدقسمتی سے  بھارت نے کشمیریوں کی جدوجہد آزادی کو دبانے کے لیے ایک طرف ظلم و بربریت کا بازار گرم کر رکھا تو دوسری طرف ثقافتی یلغار برپا کرنے کے لیے بھارت نے مقبوضہ جموں کشمیر میں ریڈیو سٹیشنوں کی بھر مار کررکھی ہے جبکہ اس کا توڑ کرنے کے لیے سیالکوٹ جیسے اہم جغرافیائی شہر میں ریڈیو پاکستان کی انتظامیہ نے صرف ایک ایف ایم ریڈیو قائم کر رکھا ہے جس میں جنریٹر تک مہیا نہیں کیا گیا۔جب بجلی بند ہوتی ہے تو اسی ایف ایم پر بھارتی ریڈیوکی نشریات آنا شروع ہو جاتی ہیں۔اس پر نہ تو کسی ریڈیو لسننگ کلب نے آواز آتھائی ہے اور نہ ہی ریڈیو پاکستان کے اعلیٰ حکام نے کوئی توجہ دی ہے۔      ”سردار تنویرالیاس کو کتنے سال کیلئے نااہل قرار دیا گیا“آزادکشمیر ہائیکورٹ کا تحریری فیصلہ آ گیا    اس موقع پر عبدالشکومرزا کی طرف سے پیش کی جانے والی قرارداد متفقہ طور پر منظور کرتے ہوئے حکومت پاکستان سے مطالبہ کیا گیا کہ حکومت  نہ صرف سیالکوٹ بلکہ آزاد جموں و کشمیر اور پورے پاکستان میں ایف اور میڈم ویو پر انتہائی طاقت ور ٹرانسمیٹر لگا کر بھارتی پروپیگنڈے کا توڑ کرے  تاکہ کشمیریوں کی آزادی تحریک میں مزید تیزی آسکے۔ عبدالشکور مرزا نے شہر اقبال کے عظیم سپوت اور عالمی شہرت یافتہ براڈ کاسٹر عظیم سرور کی خدمات پر انہیں شاندار الفاظ میں خراج عقیدت پیش کیا اور کانفرنس کے انعقاد کو شہر اقبال کے باسیوں کا ایک تحفہ قرار دیا۔      مظفر آباد اورگردونواح میں زلزلے کے شدیدجھٹکے     ممتاز صحافی  اور سماجی رہنما  خالد لطیف نے کہا کہ ریڈیو پاکستان نےا یک درسگاہ کے طور پر ٹیلی ویثرن، فلم اور سٹیج کو ایک بہت بڑی تعداد میں تجربہ کار فنکار فراہم کر کے جو تاریخی کردار ادا کیا ہے  اسے ہمیشہ یاد رکھا جائے گا۔  زاہد حسین نے کہا کہ ریڈیو کا ماضی بھی روشن تھا اور اس کا مستقبل بھی تابناک ہے ۔  عالمی لسنزز متحدہ تنظیم آف پاکستان کے چیئرمین چوہدری فہیم نورکے مطابق ایونٹ کا اہتمام WULO نے کیا تھا جس میں جاوید رحمانی، محمد فاروق فیصل آباد،  ماسٹر منظور حسین،  اللہ دتہ شاکر وہاڑی، سجاد راج ملتان،ایس عبدالغفور قیصر بہاول نگر  ،  محمد فرحان ، عون رضوی، سعدیہ صابر، محمد اجمل فاروقی  دیگر نے سامعین سے خطاب  کیا ۔ اس موقع پر شرکا تقریب میں  ایوارڈ  ز بھی تقسیم کئے  گئے۔ کانفرنس میں سیالکوٹ ریڈیو لسننگ کلب کے سرپرست اعلیٰ لیاقت علی، شفاقت باجوہ، زاہد حسین،  ظفر اقبال،نوید احمد ، بہاولنگر سے پرنس افضل شاھین ، رانا شمشاد علی ، رانا عبدالوحید ،عدیل قیصر ، شہباز خان ، ابن بہاول ،ساگر چوھان اور ہیڈ مرالہ سے اکبر جمیل باجوہ نے شرکت کی-      سینئر وزیر خواجہ فاروق قائم مقام وزیراعظم آزادکشمیر مقرر     مزید :  علاقائی -پنجاب -سیالکوٹ -   