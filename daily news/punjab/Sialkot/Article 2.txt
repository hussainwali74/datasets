    سیالکوٹ(آئی این پی) وفاقی وزیر دفاع خواجہ محمد آصف  بھی  توشہ خانہ سے ملنے والے تحائف کے بارے میں بول پڑے ہیں ۔ ان کا کہنا ہے کہ   میں نے توشہ خانہ سے ملنے والے تحائف کو اپنے کاغذات نامزدگی سمیت انکم ٹیکس ریٹرن اور نیب میں بھی ڈیکلئیر کیا ہوا ہے۔ ہمارے امیدوار صوبائی اسمبلی کے انتخابات کیلئے مکمل طور پر تیار ہیں، نواز شریف کے چاہنے والوں نے اپنے لیڈر کے حکم سے اپنے کاغذات نامزدگی جمع کرا دئیے ہیں۔میڈیا سے گفتگو کرتے ہوئے  خواجہ آصف نے کہا کہ سیالکوٹ میں مسلم لیگ( ن) کے تمام امیدوار اپنے کاغذات نامزدگی جمع کرا دیں گے۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    دوسری جانب پنجاب اسمبلی کے انتخابات کے لیے امیدواروں کی جانب سے کاغذات نامزدگی جمع کرانے کا سلسلہ جاری ہے، سیالکوٹ میں مسلم لیگ( ن) کے سابق ممبر و صوبائی وزیر منشا ءاللہ بٹ، سابق رکن صوبائی اسمبلی چودھری محمد اکرام،سابق ممبر پنجاب اسمبلی رانا عارف اقبال ہرناہ، مسلم لیگ (ن) کے امیدوار برائے صوبائی اسمبلی حلقہ پی پی 36 سے حافظ شاہد سمیت دیگر امیدواروں نے کاغذات نامزدگی جمع کرائے۔  مزید :  اہم خبریں -علاقائی -پنجاب -سیالکوٹ -   