    ساہیوال (ڈیلی پاکستان آن لائن )وفاقی وزیر برائے موسمیاتی تبدیلی ملک امین اسلم نے کہا ہے کہ بے وقت بارشوں اور موسموں کی شدت میں اضافے کی وجہ ماحولیاتی آلودگی ہے جو انسانی بقا اور ترقی کی راہ میں بھی بڑی رکاوٹ ہے ۔ ساہیوال کے کمشنر آفس میں خصوصی اجلاس ہوا جس می ساہیوال ڈویژ ن میں ماحولیاتی تبدیلی سے پیدا ہونے والی صورتحال کا تفصیلی جائزہ لیا گیا ۔اجلاس میں کمشنر ساہیوال نادر چٹھہ،سابق وفاقی وزیر چوہدری نوریز شکور خان،سابق تحصیل ناظم پنڈی گھیب ضلع اٹک ملک خرم علی خان،ڈپٹی کمشنرز بابر بشیر،عامر عقیق اور احمد کمال مان،ڈائریکٹر جنرل پی ایچ اے محبوب احمد،ایڈیشنل کمشنر کو آرڈی نیشن شفیق احمد ڈوگر،ڈائریکٹر لوکل گورنمنٹ اظہر دیوان،ڈویڑنل فاریسٹ آفیسر ملک وسیم سجاد اور چیف میٹرو پولیٹن آفیسر فرمائش علی خان سمیت دوسرے متعلقہ افسران نے بھی شرکت کی ۔اجلاس میں ملک امین اسلم کا کہنا تھا کہ موسمیاتی تبدیلی سے نا صرف فصلوں کی پیداوا رمتاثر ہو رہی ہے بلکہ انسان مختلف بیماریوں کا بھی شکار ہو رہے ہیں ،ضرورت اس امر کی ہے کہ ماحولیاتی آلودگی کے مسئلے کی سنگینی کو سمجھا جائے اور اس کے اثرات کو کم کرنے کے لئے ہنگامی بنیادوں پر اقدامات اٹھائے جائیں ،وزیر اعظم پاکستان عمران خان کا بلین ٹری منصوبہ اسی سلسلے کی ایک اہم کڑی ہے جس میں عام شہریوں کی شرکت انتہائی ضروری ہے ۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  علاقائی -پنجاب -ساہیوال -   