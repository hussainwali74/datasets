    چیچہ وطنی (ڈیلی پاکستان آن لائن) پنجاب کے ضلع ساہیوال کی تحصیل چیچہ وطنی میں بہن نے آشنا کے ساتھ مل کر اکلوتے بھائی کو قتل کردیا ، اس افسوسناک واردات کی آشنا ویڈیو بناتا رہا اور بہن اپنے بھائی کو قتل کرتے ہوئے ہنستی رہی۔ چیچہ وطنی کے علاقے فیصل کالونی میں ایلی اسد چیتا مسیح نامی نوجوان کو مبینہ طور پر پسند کی شادی کی مخالفت کرنے کی پاداش میں اس کی بہن مایا نے اپنے آشنا رانا احتشام کے ساتھ مل کر گلا دبا کر قتل کردیا۔ ایکسپریس نیوز کے مطابق مایا کی تین سال پہلے میڈیکل لیب  کے مالک رانا احتشام سے دوستی ہوئی اور دونوں شادی کرنا چاہتے تھے۔ 10 ماہ قبل مایا نے اپنے آشنا کے ساتھ عدالت میں جا کر اسلام قبول کرلیا ۔ جب اس کے مقتول بھائی ایلی اسد چیتا مسیح کو اس بارے میں پتہ چلا تو اس نے اس رشتے کی مخالفت کی۔ اس نے اپنی بہن سے اس بارے میں پوچھ گچھ کی تو اس نے آگے سے دھمکی دی کہ اگر اس بارے میں کسی کو بتایا توہ وہ اسے جان سے مار دے گی۔      ستاروں کی روشنی میں آپ کا آج (جمعرات) کا دن کیسا رہے گا؟    مسیحی بہن کے قبول اسلام اور مسلمان نوجوان سے شادی کی خواہش کا پتہ چلنے پر ایلی نے اپنے ساتھ اسلحہ رکھنا شروع کردیا۔ مایا کو جب اس بارے میں پتہ چلا تو وہ خوفزدہ ہوگئی اور اس نے اپنے آشنا کو بھائی کو قتل کرنے کیلئے بھڑکایا۔ایک روز احتشام ایلی سے ملنے آیا تو اس نے اسے خوب صلواتیں سنائیں، اس دوران احتشام نے موقع دیکھ کر ایلی کی چائے میں زہر ملادیا۔ بعد ازاں مایا پیچھے سے آئی اور اس نے اپنے بھائی کا دوپٹے سے گلا گھوٹ دیا۔ اس دوران رانا احتشام ویڈیو بناتا رہا، سنگدل بہن اپنے اکلوتے بھائی کو قتل کرتے ہوئے ہنستی رہی۔ اس دوران ایلی مسیح کی اہلیہ آگئی اس نے یہ صورتحال دیکھ کر شور مچادیا۔ اہل علاقہ نے پولیس کو اطلاع کردی جس پر ایس ایچ او سٹی پولیس سٹیشن موقع پر پہنچ گئے اور دونوں ملزموں کو گرفتار کرکے مقدمہ درج کرلیا۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان       مزید :  جرم و انصاف -علاقائی -پنجاب -ساہیوال -   