    ڈی جی خان(ڈیلی پاکستان آن لائن)وزیراعلیٰ پنجاب سردار عثمان بزدار کے آبائی شہر اور پنجاب کے پسماندہ ضلع ڈیرہ غازی خان میں اعلیٰ تعلیم اور معیاری علاج کے دروازے کھل گئے،سعودی عرب میں مقیم معروف کاروباری شخصیت اور سماجی رہنما سردار عبدالکریم خان کھوسہ نے اربوں روپے کی سرمایہ کاری سے 300 بستر پر مشتمل نجی ہسپتال اورغازی نیشنل انسٹیوٹ انجینئرنگ اینڈ سائنسز کے نام سے ضلع کی پہلی جدید یونیورسٹی بنا کر اپنے ملک سے محبت کی نئی مثال قائم کر دی ، ڈیرہ غازی خان کے شہریوں کا نجی یونیورسٹی  اور پرائیویٹ ہسپتال کے قیام پر خوشی کا اظہار ،سردار عبدالکریم خان کھوسہ نے وزیراعظم اور وزیر اعلیٰ پنجاب سے بڑی توقعات باندھ لیں۔      مظفر آباد اورگردونواح میں زلزلے کے شدیدجھٹکے      تفصیلات کے مطابق ڈیرہ غازی خان پنجاب کے پسماندہ ترین اضلاع میں شامل ہے ،بدقسمتی سے سابقہ حکومتیں اس ضلع میں ترقیاتی کاموں پر توجہ نہ دے سکیں جس کی وجہ سے شہری تعلیم اور صحت جیسی بنیادی سہولتوں سے یکسر محروم تھے ،سردار عثمان بزدار کے وزیراعلیٰ بنتے ساتھ ہی ضلع میں قائم سرکاری ہسپتالوں اور سرکاری تعلیمی اداروں کی مخدوش اور خطرناک بوسیدہ عمارتوں کی جنگی بنیادوں پر معیاری مرمت تزئین و آرائش و توسیع تعمیر نو اور اَپ گریڈیشن کا کام جنگی بنیادوں پر جاری ہے تاہم پھر بھی ڈی جی خان میں تعلیم اور صحت کی سہولتیں ناکافی ہیں ۔      سینئر وزیر خواجہ فاروق قائم مقام وزیراعظم آزادکشمیر مقرر     وزیراعظم عمران خان نے اقتدار سنبھالتے ساتھ ہی نجی شعبے کو صحت کے میدان میں آگے آنے کی خصوصی دعوت دیتے ہوئے کہا تھاکہ حکومت کے پاس تو پیسے نہیں کہ سارے پاکستان میں ہسپتال بناتی پھرے نہ ہی وسائل ہیں،نجی شعبہ پسماندہ اضلاع میں سرمایہ کاری کرنے سے ہچکچاتا ہے تاہم اب نجی شعبے کو آگے بڑھتے ہوئے پسماندہ اضلاع میں لوگوں کو صحت کی سہولیات فراہم کرنے کے لئے حکومت کا ہاتھ بٹانا چاہئے"وزیراعظم کی اس اپیل پر سعودی عرب میں مقیم پاکستان کے معروف سرمایہ کار سردار عبد الکریم کھوسہ نے اپنے آبائی اور پنجاب کے پسماندہ ترین ضلع ڈیرہ غازی خان میں اربوں روپے کی سرمایہ کاری کرتے ہوئے 300 بیڈ پر مشتمل جدید ہسپتال اور معیاری  انجینئرنگ یونیورسٹی کے قیام سےاوورسیز پاکستانیوں اور سرمایہ کاروں کے لئے ملک سے محبت کی نئی مثال قائم کردی ہے ۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     ڈیلی پاکستان سے گفتگو کرتے ہوئے سردار عبد الکریم خان کھوسہ کا کہنا تھا کہ انہوں نے ساری زندگی دیار غیر میں دن رات محنت سے نام کمایا ،اللہ نے مجھے اس قابل بنایا کہ میں اپنے غریب اور پسماندہ ضلع کی خدمت کر سکوں ،وزیراعظم عمران خان کے ویژن کے مطابق  تن تنہا اربوں روپے خرچ کرکے ڈی جی خان میں تعلیم اور صحت کی معیاری سہولتیں فراہم کردی ہیں،شہرکےوسط میں سٹیٹ آف دی آرٹ ہسپتال اور غازی نیشنل انجینئرنگ یونیورسٹی کی عالیشان عمارت اس کا زندہ ثبوت ہے۔انہوں نے کہا کہ اب میری خواہش ہے کہ اس  جدید تعلیمی ادارے اور ہسپتال کا افتتاح وزیراعظم عمران خان یا وزیراعلیٰ سردار عثمان بزدار کریں تاکہ باقاعدہ طور پر ڈی جی خان کے لوگ تعلیم اور صحت کی سہولتوں سے مستفید ہو سکیں ۔      پاکستان ورلڈ کپ میں اپنے میچز بھارت کے کن دو شہروں میں کھیلنے کو ترجیح دے گا؟ بھارتی میڈیا نے دعویٰ کردیا     سردار عبد الکریم خان کھوسہ نے کہا کہ یونیورسٹی اور ہسپتال کے افتتاح کے لئے وزیراعلیٰ پنجاب سے درخواست کی ہوئی ہے ،امید ہے کہ وہ اپنی مصروفیات میں سے وقت نکالتے ہوئے جلد ہی اپنے آبائی ضلع میں تعلیم اور صحت کے ان عالیشان منصوبوں کے بند دروازے عوام کے لئے کھول دیں گے ۔ایک سوال کے جواب میں انہوں نے کہا کہ حکومت کو چاہئے کہ وہ اوورسیز پاکستانی جو دیار غیر میں محنت کرکے اپنے ملک میں سرمایہ کاری کے منصوبے لارہے ہیں انہیں مایوس نہ کرے،ایسی پالیسیاں بنائی جائیں کہ سرکاری اداروں میں وہ بیوروکریسی کے رحم و کرم کا شکار نہ ہوں بلکہ ترجیحی بنیادوں پر اوورسیز پاکستانیوں کے تمام مسائل حل ہونا چاہئیں ۔        اعتزاز احسن نے وکلاء اور عوام کو سپریم کورٹ کے باہر پہنچنے کی کال دے دی              27 فروری کے آپریشن سوئفٹ ریٹارٹ کے دوران پاکستانی حملےسے گھبر ا کر اپنا ہی ہیلی کاپٹر مار گرانے پر بھارتی ایئرفورس افسر کا کورٹ مارشل ہو گیا     مزید :  علاقائی -پنجاب -ڈیرہ غازی خان -   