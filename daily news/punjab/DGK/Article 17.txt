    ڈیرہ غازی خان ( ڈیلی پاکستان آن لائن ) وزیر اعلیٰ پنجاب سردار عثمان بزدار نے ڈیرہ غازی خان میں زیر تعمیر انسٹیٹیوٹ آف کارڈیالوجی کا دورہ کیا اور تعمیراتی کاموں پر بریفنگ لی ۔  سردار عثمان بزدار نے  تعمیراتی کاموں پر ہونے والی پیشرفت  پر اطمینان کا اظہار کرتے ہوئے  کام کو مزید تیز کرنے کی ہدایت کی ۔ اس موقع پر سردار عٖثمان بزدار نے کہا کہ ہسپتال پر دو ارب روپے لاگت آئی ہے ، یہ 200 بستروں پر مشتمل ہسپتال ڈیرہ غازی خان کے لوگوں کیلئے ایک تحفہ ہے ۔ سردار عثمان بزدار نے کہا کہ ہسپتال کے  100 بیڈز کو اس سال کے درمیان میں فعال کر دیا جائے گا، ہسپتال میں علاج معالجے کی اسٹیٹ آف آرٹ سہولتیں فراہم کی جائیں گی،  بلوچستان اور سندھ کے لوگ بھی اس انسٹی ٹیوٹ میں علاج کرا سکیں گے،  تعمیراتی کاموں میں اعلٰی معیار کو یقینی بنایا جا رہا ہے ،   فلاح عامہ کے منصوبوں میں اعلی معیار پر کوئی سمجھوتہ نہیں ہو گا،  میں خود ترقیاتی منصوبوں کا آن گراؤنڈ جاکر جائزہ لیتا ہوں اور تعمیراتی کام کو چیک کرتا ہوں ،  سابق دور میں جنوبی پنجاب میں لوگوں کو معیاری علاج معالجے کی سہولتوں سے محروم رکھا  ،  محرومیوں میں اضافہ کیا،  ہم جنوبی پنجاب کے عوام کی محرومیوں کو ختم کر کے دم لیں گے ۔      مظفر آباد اورگردونواح میں زلزلے کے شدیدجھٹکے     اس موقع پر صوبائی وزیر صحت ڈاکٹر یاسمین راشد، مشیر حنیف پتافی، ایم پی اے سردار احمد علی دریشک،  ترجمان پنجاب حکومت حسان خاور اور متعلقہ حکام بھی وزیر اعلیٰ کے ہمراہ تھے ۔   مزید :  قومی -تعلیم و صحت -علاقائی -پنجاب -ڈیرہ غازی خان -   