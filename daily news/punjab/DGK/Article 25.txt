    ڈیرہ غازی خان (ڈٰیلی پاکستان آن لائن) پنجاب اور سندھ کے سرحدی کچے کے علاقے میں دہشت کی علامت سمجھے جانے والے لادی گینگ کا سرغنہ خدا بخش لادی کاؤنٹر ٹیرارزم ڈیپارٹمنٹ (سی ٹی ڈی) کے ساتھ مبینہ مقابلے میں مارا گیا۔ سی ٹی ڈی کے مطابق ایک آپریشن کے دوران اہلکاروں نے خدا بخش لادی کے خلاف گھیرا تنگ کیا تو اس نے فائرنگ کردی۔ سی ٹی ڈی اہلکاروں کی جانب سے اپنے دفاع میں جوابی فائرنگ کی گئی جس کے نتیجے میں خدا بخش لادی ہلاک ہوگیا۔ ملزم کے دیگر ساتھیوں کی تلاش جاری ہے۔ خیال رہے کہ لادی گینگ کا سرغنہ خدا بخش لادی کئی افراد کے قتل میں ملوث تھا۔ کچھ عرصہ پہلے لادی گینگ نے سوشل میڈیا پر ایک ویڈیو وائرل کی تھی جس میں وہ ایک شخص کے ہاتھ ، پاؤں کاٹ کر اسے قتل کرتے ہوئے نظر آئے۔ یہ ویڈیو سامنے آنے کے بعد وزیر اعظم کے حکم پر لادی گینگ کے خلاف کچے کے علاقے میں آپریشن شروع کیا گیا تھا جو تاحال جاری ہے۔      عمران خان اور بشریٰ بی بی کے نکاح خواں مفتی سعید کا بیان قلم بند     مزید :  علاقائی -پنجاب -ڈیرہ غازی خان -   