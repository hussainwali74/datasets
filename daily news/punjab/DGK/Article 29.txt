    ڈیرہ غازی خان (ویب ڈیسک) جنوبی پنجاب کے شہر ڈیرہ غازی خان میں لادی گینگ کے خلاف سرچ آپریشن جاری ہے جہاں پولیس نے لادی گینگ کے ٹھکانے کو آگ لگا دی ہے۔ ڈی جی خان میں لادی گینگ کے خلاف رینجرز اور پولیس نے مشترکہ آپریشن کیا ہے، پولیس تمن کھوسہ میں لادی گینگ کے ٹھکانے تک پہنچ گئی۔پولیس کے مطابق لادی گینگ کا سرغنہ اور ارکان ٹھکانے پر موجود نہیں تھے، لادی گینگ کے ٹھکانے کو گرا کر اسے آگ لگا دی گئی۔ڈیرہ غازی خان کے قبائلی علاقے تمن کھوسہ میں لادی گینگ کےخلاف بارڈر ملٹری پولیس، پنجاب پولیس اور رینجرز کا تیسرے روز بھی آپریشن جاری ہے لیکن لادی گینگ کے سرغنہ اور ارکان کا اب تک سراغ نہیں ملا ہے۔      ملک بھر میں یوم شہادت حضرت علیؓ عقیدت و احترام سے منایا جارہا ہے    پولیٹیکل انتظامیہ کے مطابق 3 روز قبل ڈیرہ غازی خان کے قبائلی علاقے تمن کھوسہ میں لادی گینگ نے 3 افراد کو اغواء کر لیا تھا جس کے بعد خیر محمد نامی مغوی کو فائرنگ کر کے اور محمد رمضان کو تیز دھار آلے سے قتل کر دیا تھا۔اب تک کوئی گرفتاری عمل میں نہیں آئی ہے تاہم ڈاکوؤں نے آپریشن شروع ہونے کے بعد تیسرے مغوی کو آزاد کر دیا تھا جس کے بعد وہ اپنے گھر پہنچ گیا تھا۔  مزید :  علاقائی -پنجاب -ڈیرہ غازی خان -   