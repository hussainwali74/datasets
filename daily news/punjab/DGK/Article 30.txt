    ڈیرہ غازی خان (ڈیلی پاکستان آن لائن) انگلش ایکسس ڈیرہ غازی خان (ڈی جی خان) سے گریجوایشن کرنے والے 100 طلبہ نے آن لائن طریقے سے جشن منایا۔ امریکہ کے لاہور میں قائم قونصل خانے کے تعاون سے چلنے والا یہ پروگرام یونیورسٹی آف ایجوکیشن چلا رہی ہے۔ دی انگلش ایکسس مائیکرو سکالر شپ پروگرام (Acess) کم آمدنی والے طبقے کو انگریزی زبان کا ماہر بناتا ہے۔ اس پروگرام کے ذریعے 13 سے 20 سال تک کے طلبہ کو عملی مشقوں کے ذریعے انگریزی سکھائی جاتی ہے۔ اس پروگرام میں حصہ لینے والے طلبہ نہ صرف مقامی سطح پر اپنا نام پیدا کر رہے ہیں بلکہ ان کیلئے امریکہ میں بھی تعلیم کے مواقع حاصل کرنے میں آسانی ہوجاتی ہے۔ ایکسس پروگرام کے منتخب طلبہ کیلئے موقع ہوتا ہے کہ وہ امریکہ میں قلیل مدتی ایکسچینج پروگرام میں شرکت کر سکتے ہیں۔      ”سردار تنویرالیاس کو کتنے سال کیلئے نااہل قرار دیا گیا“آزادکشمیر ہائیکورٹ کا تحریری فیصلہ آ گیا    سنہ 2004 سے اب تک 22 ہزار سے زائد طلبہ ایکسس پروگرام سے گریجو ایشن مکمل کرچکے ہیں۔ امریکہ کی وزارت خارجہ اس وقت 85 ملکوں میں یہ پروگرام چلا رہی ہے۔ امریکہ کی قونصل جنرل برائے لاہور کیتھرائن روڈ ریگز نے گریجوایشن مکمل کرنے والے طلبہ کو مبارکباد دی اور انہیں بتایا کہ انگریزی زبان سیکھنے سے کس طرح ان کیلئے تعلیم ، سائنس اور کاوبار کے شعبوں میں نئے مواقع پیدا ہوں گے۔ انہوں نے بتایا کہ ایکسس پروگرام مکمل کرنے والے سابق طلبہ امریکہ پاکستان الیومنائی نیٹ ورک کا حصہ بن سکتے ہیں۔   مزید :  علاقائی -پنجاب -ڈیرہ غازی خان -   