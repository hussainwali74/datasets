    رحیم یار خان(ڈیلی پاکستان آن لائن)رحیم یار خان کے کچے کے علاقے میں پولیس نے گرینڈ آپریشن شروع کردیا،پولیس ٹیموں اور ڈاکوﺅں کے درمیان فائرنگ کا تبادلہ جاری ہے۔ نجی ٹی وی چینل ایکسپریس نیوز کے مطابق آئی جی پنجاب کی زیرنگرانی رحیم یار خان کچے کے علاقے میں پولیس نے گرینڈ آپریشن شروع کر دیا،نیشنل سکیورٹی کونسل کے حکم پر شروع ہونے والے آپریشن کی قیادت ڈاکٹر عثمان انور کر رہے ہیں ،پولیس ٹیموں اور ڈاکوﺅں کے درمیان فائرنگ کا تبادلہ جاری ہے۔ پنجاب پولیس کاکہناہے کہ کچہ آپریشن میں جدید اسلحہ اور بکتر بند گاڑیاں بھی استعمال کی جائیں گی، آئی جی پنجاب نے کہاکہ پنجاب سے 2 ہزار جوانوں پر مشتمل نفری بھجوائی گئی ہے جبکہ مجموعی طور پر 11 ہزار جوان آپریشن میں حصہ لے رہے ہیں ۔      جے آئی ٹی کی تشکیل کیخلاف درخواست ، لاہور ہائیکورٹ پی ٹی آئی رہنماﺅں کی عدم پیشی پر برہم ہو گئی     پی سی اور مختلف اضلاع سے 2 ہزار مزید نفری کچہ آپریشن میں حصہ لینے کیلئے روانہ کردی گئی،ڈاکٹر عثمان انور کاکہناہے کہ کچہ میں پولیس چوکیاں مکمل بحال ہو گئی ہیں، آج اندرونی علاقوں میں پیش قدمی کا آغاز کیا جائے گا، ان کاکہناتھا کہ سندھ پولیس بھی اپنے علاقوں میں آپریشن کا آغاز کررہی ہے ۔  مزید :  علاقائی -پنجاب -رحیم یارخان -   