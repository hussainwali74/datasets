    رحیم یار خان(مانیٹرنگ ڈیسک) رحیم یار خان میں پولیس اہلکاروں پر شیخ زید میڈکل کالج ہسپتال پر دھاوا بولنے اور عملے و مریضوں کو 2گھنٹے تک محبوس رکھنے کا الزام عائد کر دیا گیا۔ نیوز ویب سائٹ ’پروپاکستانی‘ کے مطابق یہ وقوعہ شیخ زید ہسپتال کی انتظامیہ اور پولیس لائنز کے مابین رقم کے تنازعے پر ہوا۔ 1999ءمیں اس وقت کے وزیراعلیٰ پنجاب شہباز شریف نے نشے کے عادی افراد کے لیے پولیس لائنز میں ایک سنٹر قائم کیا تھا۔ اس سے قبل اس عمارت میں پولیس ویلفیئر ہسپتال ہوا کرتا تھا۔ 2017ءسائیکائٹری ڈیپارٹمنٹ اینڈ ڈرگ اڈکشن سنٹر شیخ زید میڈیکل کالج ہسپتال کے زیرانتظام چل رہا ہے اور اس حوالے سے ہسپتال اور پولیس لائنز انتظامیہ کے مابین ایک معاہدہ طے پایا تھا۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    پولیس کی طرف سے ہسپتال انتظامیہ پر الزام عائد کیا گیا ہے کہ اس معاہدے کے تحت وہ اسے رقم ادا نہیں کر رہی۔ پولیس کے مطابق اسی تنازع پر کچھ اہلکار ہسپتال گئے تھے۔ دوسری طرف ہسپتال انتظامیہ کی طرف سے الزام عائد کیا گیا ہے کہ پولیس اہلکار سنٹر پر قبضہ کرنے کے لیے آئے تھے اور انہوں نے دو گھنٹے تک عملے اور مریضوں کو یرغمال بنائے رکھا۔  مزید :  علاقائی -پنجاب -رحیم یارخان -   