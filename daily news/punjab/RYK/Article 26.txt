    رحیم یار خان(ڈیلی پاکستان آن لائن) صادق آباد میں گزشتہ روز دریائے سندھ میں باراتیوں سے بھری کشتی الٹنے سے جاں بحق ہونے والوں کی تعداد 23 ہوگئی۔ کشتی میں خواتین اور بچوں سمیت 90 سے زائد افراد سوار تھے، 45 افراد کو بچالیا گیا تھا، متاثرین نے اپنے ڈوبنے والے پیاروں کی تلاش پھر شروع کردی ہے۔ سردار پور میں گزشتہ روز خوشیوں میں شرکت کے بعد باراتیوں سے بھری دو کشتیاں ماچھکا کے مقام پر پہنچیں تو ایک کشتی دریا کی موجوں میں بہہ گئی۔ کشتیوں پر گنجائش سے زائد افراد سوار تھے، اوور لوڈ ہونے سے ایک کشتی کا پھٹا ٹوٹ گیا اور دیکھتے ہی دیکھتے الٹ گئی۔مقامی افراد نے فوری طور پر ڈوبنے والے 45 افراد کو زندہ بچالیا لیکن بعد ازاں یکے بعد دیگرے لاشیں ہی نکلتی رہیں۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان      مزید :  علاقائی -پنجاب -رحیم یارخان -   