    رحیم یار خان (ویب ڈیسک) رحیم یار خان کے ایک مدرسے میں استاد کی کئی بچوں سے مبینہ زیادتی ثابت ہو گئی۔پولیس کے مطابق مدرسے میں بچوں سے مبینہ زیادتی کا واقع تھانہ صدر صادق آباد کے علاقے بھٹہ واہن میں پیش آیا، متاثرہ بچوں کی عمریں 10 سے 12 سال کے درمیان ہیں۔ "جیو نیوز" کے مطابق  متاثرہ بچوں نے میڈیا کو بتایا کہ قاری صاحب نے اب تک 6 بچوں سے زیادتی کی اور دھمکایا کہ زیادتی کے بارے میں گھر والوں کو بتایا تو جان سے مار دوں گا۔ورثاء کا کہنا ہے بچوں کے بتانے پر معلوم ہوا کہ مدرسے کے معلم نے زیادتی کا نشانہ بنایا، اس لیے پڑھنے نہیں جاتے، ورثاء نے ملزم کو گرفتار کرکے سخت کارروائی کا مطالبہ کیا ہے جبکہ دوسری جانب اہل علاقہ کا کہنا ہے کہ ایسے استاد کو پھانسی پر لٹکا دینا چاہیے۔      پاکستان میں مہنگائی ہدف سے زیادہ، گروتھ کم رہے گی ، ورلڈاکنامک آﺅٹ لک رپورٹ جاری کردی گئی     پولیس نے متاثرہ بچوں کو میڈیکل کے لیے تحصیل اسپتال منتقل کیا جہاں 3 بچوں کے ساتھ زیادتی کی تصدیق ہوئی۔پولیس کا کہنا بچوں سے زیادتی کے الزام کے بعد مدرسے کا استاد علاقے سے فرار ہو گیا، استاد کے خلاف مقدمہ درج کر کے اس کی گرفتاری کے لیے چھاپے مارے جا رہے ہیں۔  مزید :  علاقائی -پنجاب -رحیم یارخان -   