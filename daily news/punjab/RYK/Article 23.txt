    رحیم یار خان (مانیٹرنگ ڈیسک) خان پور میں ایک لڑکی کو بلیک میل کرنے اور اجتماعی زیادتی کا نشانہ بنانے والے 4ملزمان گرفتار کر لیے گئے۔ نجی ٹی وی چینل 24نیوز کے مطابق یہ واقعہ چک 70، فیروزہ میں پیش آیا۔ متاثرہ لڑکی فرسٹ ایئر کی طالبہ تھی جس نے ایک نوجوان کے ساتھ ناجائز تعلقات استوار کر رکھے تھے اور کچھ عرصہ قبل اسے اپنے گھر بلایا۔ جب مبشر نامی نوجوان لڑکی سے ملنے اس کے گھر گیا تو مرکزی ملزم بھی گھر میں گھس گیا اور لڑکے لڑکی دونوں کو اسلحے کے زور پر محبوس کر لیا۔ ملزم نے لڑکے لڑکی کو شرمناک حرکات کرنے پر مجبور کیا اور ان کی ویڈیو بنا لی۔ اس نے اس دوران لڑکے لڑکی کو تشدد کا نشانہ بھی بنایا۔ بعد ازاں اس ویڈیو کی وجہ سے ملزم نے لڑکی کو بلیک میل کرنا شروع کر دیا اور اپنے تین ساتھیوں سے مل کر اسے زیادتی کا نشانہ بناتا رہا۔ بالآخر گزشتہ دنوں لڑکی پولیس سٹیشن چلی گئی اور ملزمان کے خلاف ایف آئی آر درج کرا دی۔ پولیس کی طرف سے ملزمان کی شناخت سکندر، مزمل، فرحان اور عرفان کے ناموں سے بتائی گئی ہے۔ ملزمان کو گرفتار کرکے عدالت میں پیش کر دیا گیا ہے۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  علاقائی -پنجاب -رحیم یارخان -   