    رحیم یار خان (ویب ڈیسک)  پیزا شاپ میں مبینہ زیادتی سے بچنے کیلئے تیزاب پینے والی لڑکی کا مؤقف سامنے آگیا۔ایف آئی آر کے مطابق لڑکی نے بتایا کہ مبینہ زیادتی سے بچنے کیلئے اس نے واش روم میں رکھا ہوا تیزاب پی لیا۔ جیو نیوز کے مطابق  پولیس نے متاثرہ لڑکی کی مدعیت میں مقدمہ درج کرلیا ہے۔ ایف آئی آر کے مطابق لڑکی نے مؤقف اپنایا ہے کہ جی ایم نے اسے بیسمنٹ میں بلایا جہاں اس کے ساتھی مرد اور خواتین موجود تھے۔ لڑکی نے بتایا کہ وہ ڈر کر  بھاگی اور خود کو واش روم میں بند کرلیا۔      شہباز شریف نا اہل ہوئے تو ہم تیار ہیں، وزیر داخلہ رانا ثنااللہ کا بیان     خیال رہے کہ گزشتہ روز یہ خبر آئی تھی کہ ایک لڑکی نے مبینہ زیادتی سے بچنے کیلئے تیزاب پی لیا ہے جسے تشویش ناک حالت میں اسپتال منتقل کیا گیا ہے۔اس حوالے سے  پولیس کا کہنا تھا کہ دو لڑکیوں سمیت پانچ ملزمان کا گروہ لڑکیوں سے زیادتی میں ملوث ہے، ملزمان ضرورت مند لڑکیوں کو ملازمت کا جھانسہ دے کر بلاتے ہیں اور مختلف طریقوں سے بلیک میل کرکے بدفعلی پر مجبور کرتے ہیں۔ متاثرہ لڑکی نے بتایا ہےکہ اور بہت سی متاثرہ لڑکیاں بھی ہیں جو بے عزتی کے ڈر سے سامنے نہیں آرہیں۔ پولیس کا کہنا ہے کہ متاثرہ لڑکی کے بیان کے بعد تحقیقات کر رہے ہیں اور  ملزمان کی تلاش جاری ہے۔      برطانیہ میں 35 فیصد پاکستانی نسل پرستانہ رویے کا شکار     مزید :  علاقائی -پنجاب -رحیم یارخان -   