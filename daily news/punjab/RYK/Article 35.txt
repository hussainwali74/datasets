    رحیم یار خان(ڈیلی پاکستان آن لائن)پنجاب کے شہر خان پور میں زیادتی سے بچنے کے لیےلڑکی نے مبینہ طورپر تیزاب پی لیا۔  پولیس کے مطابق متاثرہ لڑکی نوکری کے لیے فوڈ شاپ گئی تھی جہاں ملزمان نے اسے زیادتی کا نشانہ بنانے کی کوشش کی ۔ لڑکی کو تشویش ناک حالت میں ہسپتال منتقل کردیا گیا ہے، جہاں اس کا علاج کیا جارہا ہے۔ پولیس کے مطابق دو لڑکیوں سمیت پانچ ملزمان کا گروہ لڑکیوں سے زیادتی میں ملوث ہے، ملزمان  ضرورت مند لڑکیوں کو ملازمت کا جھانسہ دے کر بلاتے ہیں اور  مختلف طریقوں سے بلیک میل کرکے زیادتی پر مجبور کرتے ہیں۔متاثرہ لڑکی نے بتایا ہےکہ اور بہت سے متاثرہ لڑکیاں بھی ہیں جو عزت کے ڈر سے سامنے نہیں آرہیں۔پولیس کا  کہنا ہے کہ متاثرہ لڑکی کے بیان کے بعد تحقیقات کر رہے ہیں، ملزمان کی تلاش جاری ہے۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  علاقائی -پنجاب -رحیم یارخان -   