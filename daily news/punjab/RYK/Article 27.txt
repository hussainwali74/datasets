    صادق آباد (ڈیلی پاکستان آن لائن) دریائے سندھ میں 100 کے قریب باراتیوں سے بھری کشتی الٹ گئی، اب تک دریا سے 19 خواتین کی لاشیں نکالی جا  چکی ہیں ۔ نجی ٹی وی ایکسپریس نیوز کے مطابق دریائے سندھ میں کشتی کے ذریعے کھروڑ سے ماچھکہ بارات جا رہی تھی، کشتی میں 100 کے قریب افراد سوار تھے تاہم کشتی ماچھکہ کے قریب الٹ گئی۔ حادثے کے نتیجے میں متعدد افراد دریا میں ڈوب گئے جب کہ کئی باراتیوں کو مقامی لوگوں نے اپنی مدد آپ کے تحت بچالیا۔ ڈپٹی کمشنر رحیم یار خان کے مطابق دریا میں ڈوبنے والے 19 افراد کی لاشیں نکالی جا چکی ہیں، یہ لاشیں خواتین کی ہیں، افسوس ناک حادثہ اوور لوڈنگ کے سبب پیش آیا۔ دریائے سندھ میں ڈوب جانے والے افراد کی تلاش میں ریسکیو آپریشن جاری ہے۔      گلشن حدید میں دودھ کی دکان پر فائرنگ، دکاندار شدید زخمی     مزید :  اہم خبریں -قومی -علاقائی -پنجاب -رحیم یارخان -   