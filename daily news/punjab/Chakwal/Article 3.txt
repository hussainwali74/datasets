    چکوال (مانیٹرنگ ڈیسک) تحصیل تلہ گنگ میں غیرت کے نام پر 2 بھائیوں کو قتل کر دیا گیا۔ نجی ٹی وی چینل" 24نیوز" کے مطابق دوہرے قتل کی یہ واردات تحصیل تلہ گنگ علاقے پھاتر میں ہوئی۔ ملزمان نے فائرنگ کرکے ساجد شاہ اور محبوب شاہ نامی 2بھائیوں کو قتل کیا۔ فائرنگ سے عامر شاہ اور ذوالقرنین شاہ شدید زخمی ہو گئے جنہیں ہسپتال میں طبی امداد دی جا رہی ہے۔ واردات کا مقدمہ ٹمن پولیس اسٹیشن میں درج کیا گیا ہے۔ ایس ڈی پی او کا کہنا ہے کہ ملزمان کی گرفتاری کے لیے ٹیمیں تشکیل دے دی گئی ہیں اور جلد وہ پولیس کی حراست میں ہوں گے۔ مقتولین کی لاشیں پوسٹ مارٹم کے لیے ہسپتال بھجوائی جا چکی ہیں۔ رپورٹ کے مطابق کرائم سین یونٹ اور پنجاب فرانزک سائنس ایجنسی کی ٹیموں کو بھی بلایا گیا تھا جنہوں نے جائے واردات سے شواہد اکٹھے کیے۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی     مزید :  علاقائی -پنجاب -چکوال -   