    بہاولنگر (ڈیلی پاکستان آن لائن) صوبائی اسمبلی کے حلقہ پی پی  241 بہاولنگر سے پاکستان تحریک انصاف (پی ٹی آئی) نے تقریباً 12 ہزار کی لیڈ سے میدان مارلیا۔ حلقے کے تمام 168 پولنگ سٹیشنز کے غیر حتمی اور غیر سرکاری نتائج کے مطابق  پی پی 241 کے ضمنی الیکشن میں تحریک انصاف  کے امیدوار ملک محمد مظفر خان نے 59 ہزار 957 ووٹ لے کر کامیابی حاصل کی۔ ان کے مدمقابل مسلم لیگ ن کے امیدوار امان اللہ ستار 48 ہزار 147 ووٹ حاصل کرکے دوسرے نمبر پر رہے۔ اس حلقے میں تحریک انصاف نے 11 ہزار  810 ووٹوں کے مارجن سے کامیابی حاصل کی۔      کابینہ ڈویژن نے عید الفطر کی چھٹیوں سے متعلق سمری وزیر اعظم کو ارسال کردی    خیال رہے کہ 2018 کے عام انتخابات میں اس حلقے سے مسلم لیگ ن کے ٹکٹ پر کاشف محمود کامیاب ہوئے تھے۔ انہوں نے 48 ہزار 543 ووٹ لیے تھے تاہم انہیں جعلی ڈگری کی بنا پر نا اہل قرار دے دیا گیا تھا۔  مزید :  Breaking News -اہم خبریں -قومی -علاقائی -پنجاب -بہاول نگر -   